
Een abolla is een mantel van dubbel linnen, oorspronkelijk een soldatenmantel.
In de keizertijd was deze dracht vrij algemeen. Dat de abolla destijds nauwsluitend was, bewijst een epigram van Martialis de abolla Crispini, waarin hij de dieven aanraadt, liever een toga om te slaan.
Een abolla maior was een wijdere mantel, waarin de griekse wijsgeren, vooral de cynische, zich plachten te wikkelen.
== Referentie ==
art. Abolla, in J.G. Schlimmer - Z.C. De Boer, Woordenboek der Grieksche en Romeinsche Oudheid, Haarlem, 19203, p. 2.


De Symmoriidae zijn een kleine familie van uitgestorven kraakbeenvissen die verwant zijn aan haaien, die uitsluitend in het Carboon leefden. Hun overblijfselen zijn gevonden in Europa, Azië en Noord-Amerika.
== Naamgeving ==
De groep werd in 1909 benoemd door Bashford Dean.
== Beschrijving ==
Op het eerste gezicht verschilden de symmoriiden niet veel van een echte haai. De afmetingen varieerden van vijftig centimeter tot drie meter lang, het lichaam was relatief langwerpig, maar had vreemd genoeg een gebocheld profiel als gevolg van de ongebruikelijke achterwaartse positie van de rugvin, die precies boven de buikvinnen was geplaatst. Aan de basis van de rugvin zat een klein kraakbeen in de vorm van een pijlpunt, met onduidelijke functie; misschien was deze pijlpunt nuttig als bevestigingspunt voor de spieren die de machtige rugvin ondersteunen.
De staartvin leek erg op die van de oude Cladoselache uit het Devoon en was beslist robuust, met twee lobben van gelijke lengte. De twee borstvinnen hadden een zeer merkwaardige vorm: het gebied waarop de stralen van de vin gearticuleerd (metapterygium) was uitgerust met een reeks kleine kraakbeenderen die een lange zweepvormige structuur vormden; bij sommige soorten strekte deze structuur, bekend als de metapterygiale as, zich uit tot de buikvinnen.
De schedel van de symmoriiden was kort en het is waarschijnlijk dat de elektroreceptororganen onderontwikkeld waren. De ogen daarentegen waren erg groot, net als de cladodon-achtige tanden (zoals bij Cladoselache) die in een 'loopband'-patroon op de kaken waren gerangschikt.
== Classificatie ==
De symmoriiden zijn een van de drie families die behoren tot de Symmoriida, een groep vissen die lijkt op haaien, maar met een onzekere classificatie. Er zijn slechts drie geslachten bekend die tot deze familie behoren: Denaea (met dunne vormen en niet langer dan vijftig centimeter), Symmorium (zelfs drie meter lang en met een robuuste structuur) en Cobelodus (de bekendste, tot twee meter lang). Het is mogelijk dat sommige losse tanden, toegeschreven aan het geslacht Cladodus, een ander geslacht van symmoriiden vertegenwoordigen: als dat zo is, zouden deze tanden van meer dan vier centimeter lang wijzen op het bestaan van een symmoriide van meer dan vijf meter lang.
== Levensstijl ==
Ongetwijfeld waren de symmoriïden grote roofdieren, in sommige gevallen enkele van de grootste in hun leefgebied. De machtige staartvin suggereert dat ze krachtige zwemmers waren, terwijl de grote ogen suggereren dat deze dieren voornamelijk afhankelijk van het zicht jaagden. De functie van de zweepvormige metapterygiale as is echter niet duidelijk: sommigen veronderstelden dat deze een defensieve functie had, maar de positie achter de borstvinnen maakt deze hypothese onwaarschijnlijk. Andere geleerden geloven dat de zweep ondanks de buisvorm nuttig kan zijn geweest bij het stabiliseren van het dier tijdens het zwemmen.


Nesobornia bulla is een tweekleppigensoort uit de familie van de Kelliidae. De wetenschappelijke naam van de soort is voor het eerst geldig gepubliceerd in 1861 door Gould.


Parasa laeta is een vlinder uit de familie van de slakrupsvlinders (Limacodidae). De wetenschappelijke naam van de soort is voor het eerst geldig gepubliceerd in 1848 door Westwood.


Eigenbrakel (Frans: Braine-l'Alleud; Waals: Brinne-l'-Alou) is een plaats en gemeente in de provincie Waals-Brabant in België. De gemeente telt ruim 40.000 inwoners, waarmee ze als enige Waals-Brabantse gemeente groter is dan provinciehoofdstad Waver. Het bekendste monument is de Leeuw van Waterloo.
"Eigen" in de naam verwijst naar een zonneleen, een vrij leen dat aan niemand iets verschuldigd is. Deze benaming vindt men ook terug in de gemeentenaam Eigenbilzen. In het Latijn is dit allodium, wat men terugvindt in de Franse benaming van deze gemeente, namelijk Braine l'Alleud en in Pays de l'Alleu / Land van Alleuwe (Frans-Vlaanderen).
== Kernen ==
=== Deelgemeenten ===
== Demografische ontwikkeling ==
=== Demografische evolutie voor de fusie ===
Bronnen:NIS, Opm:1831 tot en met 1970=volkstellingen, 1976= inwoneraantal op 31 december
=== Demografische evolutie van de fusiegemeente ===
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bronnen:NIS, Opm:1831 tot en met 1981=volkstellingen; 1990 en later= inwonertal op 1 januari
== Buurgemeenten ==
De buurgemeenten van Eigenbrakel zijn Halle, Beersel, Sint-Genesius-Rode, Waterloo, Ter Lanen, Genepiën, Nijvel, Itter en Kasteelbrakel.
== Bezienswaardigheden ==
Mémorial 1815
Leeuw van Waterloo
Panorama van de Slag bij Waterloo
== Politiek ==
=== Resultaten gemeenteraadsverkiezingen sinds 1976 ===
(*) 1976: IC (2,63%) / 1988: LIBRE (1,18%) / 1994: UNIE (0,85%), IC (2,37%) / 2006: I.D. (1,61%) / 2018: IC (0,87%), Parti Populaire (2,49%)De gevormde meerderheidscoalitie wordt vet aangegeven. De grootste partij is in kleur.
== Afbeeldingen ==
		
			
			
		
		
			
			
		
== Partnersteden ==
 Ouistreham Riva Bella (Frankrijk)
 Drummondville (Canada)
 Menden (Duitsland)
 Basingstoke and Deane (Verenigd Koninkrijk)
 Šlapanice (Tsjechië)
== Geboren in Eigenbrakel ==
Johannes Tinctoris (ca. 1435-ca. 1511), componist en muziektheoreticus
Étienne Fortamps (1776-1848), politicus
Désiré-Joseph Mercier (1851-1926), aartsbisschop en kardinaal
Gaston Reiff (1921-1992), atleet
Marcel Plasman (1924-2020), politicus
Michel Schooyans (1930-2022), filosoof
Isabelle Regout (1973), kunstenares
Damya Laoui (1985), onderzoeker
Jeremy Van Horebeek (1989), motorcrosser
Hugo Vetlesen (2000), voetballer
== Zie ook ==
Lijst van beschermd erfgoed in Eigenbrakel
Mandarine Napoléon
== Externe link ==
Website van de gemeente


Pouzols is een gemeente in het Franse departement Hérault (regio Occitanie). De plaats maakt deel uit van het arrondissement Lodève. Pouzols telde op 1 januari 2021 957 inwoners.
== Geografie ==
De oppervlakte van Pouzols bedroeg op 1 januari 2021 2,96 vierkante kilometer; de bevolkingsdichtheid was toen 323,3 inwoners per km².
== Demografie ==
Onderstaande figuur toont het verloop van het inwonertal (bron: INSEE-tellingen).
== Externe links ==
(fr)  Statistische informatie op de website van INSEE


Het Geels Gebroekt is de naam van een voormalig laagveenmoeras ten zuiden van de Kleine Nete en ten noorden van het Kempens Kanaal. Het ligt deels in de gemeente Geel en deels in de gemeente Olen. Het was ongeveer 500 ha groot.
Een aanzienlijk deel van dit gebied is nog ontgonnen eind jaren 50 van de 20e eeuw ten behoeve van de landbouw. Over bleef het 96 ha grote natuurreservaat De Zegge, eigendom van de Koninklijke Maatschappij voor Dierkunde Antwerpen (KMDA) en het -kleinere- Vlaams Natuurreservaat Mosselgoren. Het reservaat werd in 1952 aangekocht. Het herbergt laagveenmoeras- en heidebiotopen en werd in 1984 als landschap en in 1985 als natuurreservaat erkend.
In 2003 werden deze gebieden geselecteerd om onderdeel uit te gaan maken van het Vlaams Ecologisch Netwerk.
De genoemde reservaten liggen ten westen van het kerkdorp Ten Aard, nabij de Molen van 't Veld; ze maken ook deel uit van het Natura 2000-gebied Valleigebied van de Kleine Nete met brongebieden, moerassen en heiden.


Lisówko is een plaats in het Poolse district  Starogardzki, woiwodschap Pommeren. De plaats maakt deel uit van de gemeente Osiek en telt 110 inwoners.


Melanie Griffith (New York, 9 augustus 1957) is een Amerikaanse filmactrice.
Melanie is de dochter van de actrice Tippi Hedren en Peter Griffith. Reeds op jeugdige leeftijd werd ze actrice: in 1969 figureerde ze al in een film. Toch werd ze pas bekend in 1975 met haar optreden in de film Night Moves. Ze acteert nog altijd en staat bekend om haar vele bezoekjes aan de plastisch chirurg. Ze is de moeder van actrice Dakota Johnson.
Ze is vier keer getrouwd (geweest):
Begin jaren zeventig was ze kort getrouwd met acteur Don Johnson.
Van 1981 tot 1987 was ze getrouwd met acteur Steven Bauer. Ze kregen in 1985 een zoon.
In 1989 trouwde ze weer met Don Johnson. Datzelfde jaar kregen ze hun dochter Dakota Johnson. In 1996 scheidde ze opnieuw van hem.
Drie maanden later trouwde ze met acteur Antonio Banderas. Ze hebben een kind, Stella genaamd. In 2014 scheidden Banderas en Griffith na 18 jaar huwelijk.
== Filmografie ==
Smith! (1969)
The Harrad Experiment (1973)
Night Moves (1975)
The Drowning Pool (1975)
Smile (1975)
Joyride (1977)
Gan, Ha- ("The Garden") (1977)
One On One (1977)
Underground Aces (1981)
Roar (1981)
Fear City (1984)
Body Double (1984)
Something Wild (1986)
Cherry 2000 (1987)
The Milagro Beanfield War (1988)
Stormy Monday (1988)
Working Girl (1988)
In the Spirit (1990)
Pacific Heights (1990)
The Bonfire of the Vanities (1990)
Paradise (1991)
Shining Through (1992)
A Stranger Among Us (1992)
Born Yesterday (1993)
Milk Money (1994)
Nobody's Fool (1994)
Now and Then (1995)
Strange Luck (1995)
Two Much (1995)
Mulholland Falls (1996)
Lolita (1997)
Another Day in Paradise (1997)
Shadow of Doubt (1998)
Celebrity (1998)
Junket Whore (1998) (documentaire)
Crazy in Alabama (1999)
The Book That Wrote Itself (1999) (cameo)
Light Keeps Me Company (2000) (documentaire)
Cecil B. Demented (2000)
Forever Lulu (2000)
Tart (2001)
Searching for Debra Winger (2002) (documentaire)
Stuart Little 2 (2002) (stem)
The Night We Called It a Day (2003)
Shade (2003)
Tempo (2003)
Heartless (2005)
Autómata (2014)
The Disaster Artist (2017)
The High Note (2020)


NGC 799 is een balkspiraalstelsel in het sterrenbeeld Walvis. Het hemelobject werd op 9 oktober 1885 ontdekt door de Amerikaanse astronoom Lewis A. Swift.
== Synoniemen ==
PGC 7741
UGC 1527
MCG 0-6-23
ZWG 387.29
KCPG 52B
== Zie ook ==
Lijst van NGC-objecten
== Externe links ==
(en)  NASA/IPAC Extragalactic Database
(en)  SIMBAD Astronomical Database
(en)  SEDS


Friedrich Volmar (Bern, 6 maart 1875 - Ostermundigen, 11 januari 1945) was een Zwitsers politicus.
Friedrich Volmar bezocht scholen in Bern en studeerde daarna rechten in Bern en München. In 1900 promoveerde hij tot doctor in de rechten en vestigde zich als advocaat in Ostermundigen. Vanaf 1903 praktiseerde hij in Bern en in 1913 werd hij privaatdocent verkeersrecht en politicologie en in 1919 werd hij bijzonder hoogleraar aan de Universiteit van Bern.
Friedrich Volmar was aanvankelijk politiek actief voor de Vrijzinnig Democratische Partij (FDP), maar maakte in 1919 de overstap naar de Boeren-, Werkers- en Burgerpartij (BGB, voorloper van de huidige Zwitserse Volkspartij. Van 1900 tot 1920 was hij wethouder van Bolligen. Van 1909 tot 1920 was hij burgemeester van Bolligen. Van 1920 tot 1926 was hij lid van de Regeringsraad van het kanton Bern en beheerde het departement van Financiën. In die functie was hij nauw betrokken bij de oprichting van de Bern-Worb Spoorlijnen (Bern-Worb-Bahnen). Van 1 juni 1922 tot 31 mei 1923 was hij voorzitter van de Regeringsraad (dat wil zeggen regeringsleider) van Bern.
Friedrich Volmar, een groot voorstander van staatsspoorwegen, was van 1926 tot 1945 directeur van de BLS Lötschbergbahn en zette zich in voor de elektrificatie van deze spoorweg.
Hij overleed op 69-jarige leeftijd.
== Zie ook ==
Lijst van voorzitters van de Regeringsraad van Bern
== Externe link ==
Biografie op de Historisches Lexikon der Schweiz (in het Duits)


Maga is een dialect van het Rukai, een Tsouïsche taal gesproken in het zuidwesten van Taiwan. De faculteit van het Departement Moderne Talen van de Nationale Pingtung Universiteit voor Wetenschap & Technologie maakte reeds 6 presentaties en één publicatie rond het Maga. Het Academia Sinica Institute of History and Philology, kortweg Academia Sinica, is bezig met veldwerk om onder andere onderzoek te doen rond het Maga.
== Classificatie ==
Austronesische talen
Formosaanse talen
Tsouïsche talen
Rukai
Maga
== Grammatica ==
Suffixen en prefixen, die vaak voorkomen in dit dialect, worden gebruikt om verschillende fonologische processen te ondergaan.
Tien-Hsin Hsin brach in 2003 op een meeting van een associatie van Austronesische taalkunde, een voorbracht over de vorming van middenklinkers in het Maga.
== Externe links ==
Een erg uitgebreide studie van het Rukai en al haar dialecten, in het speciaal Maga en Tona (PDF, Engelstalig, 46 bladzijden)


Mesaiokeras heptneri is een eenoogkreeftjessoort uit de familie van de Mesaiokeratidae. De wetenschappelijke naam van de soort is voor het eerst geldig gepubliceerd in 1973 door Andronov.


CakePHP is een webapplicatieframework geschreven in de programmeertaal PHP. Het is vrij verkrijgbare opensourcesoftware onder de voorwaarden van de MIT-licentie. CakePHP begon in 2005, naar het concept van Ruby on Rails. De gemeenschap is sindsdien gegroeid en vertakt in verschillende deelprojecten.
Net als Ruby on Rails maakt CakePHP het makkelijker om gebruik te maken van een database door middel van Active Records. Het moedigt ook aan om gebruik te maken van het model-view-controller-model.
== Functies ==
Compatibel met PHP 8.2 (min. PHP 8.1).  (versie 1.0 ondersteunde PHP4);
Ondersteunt geïntegreerde CRUD om de database te wijzigen;
POST-requests met goed uitziende, eigen URL's;
Flexibele sjablonen;
"View"-helpers voor AJAX, JavaScript en HTML-formulier;
Weinig tot geen Apacheconfiguratie nodig;
Ingebouwde validatie;
"Application Scaffolding";
Datasanering;
Beveiliging, sessies, en "Request Handling Components";
Flexibele "View Caching" (opslaan van antwoorden op veelvuldig voorkomende vragen in het geheugen, teneinde oude berekeningen niet te hoeven herhalen).
== CakePHP 2.0 ==
CakePHP 2.0 heeft onder andere de volgende nieuwe functionaliteiten:
Gescheiden request- en response-object
Lazy loading van model-associaties, helpers en componenten
Vernieuwd consoleframework
== Externe links ==
(en) Projectpagina
(en) Discussiegroep
=== Artikelen en recensies ===
(en) Rails-inspired PHP frameworks
(en) The CakePHP Framework: Your First Bite
(en) Vergelijking populariteit Cake PHP vs. Zend, Yi en Codeigniter


Pseudochama corbierei is een tweekleppigensoort uit de familie van de Chamidae. De wetenschappelijke naam van de soort is voor het eerst geldig gepubliceerd in 1846 door Jonas.


Kupellonura currawan is een pissebed uit de familie Hyssuridae. De wetenschappelijke naam van de soort is voor het eerst geldig gepubliceerd in 1988 door Poore & Lew Ton.


Alexandre Ferdinand Parseval-Deschênes (Parijs, 27 november 1790 – aldaar, 10 juni 1860) was een Franse admiraal en senator.
== Levensloop ==
=== Jeugd ===
Parseval-Deschênes werd op 27 november 1790 geboren in een aristocratische familie te Parijs. Hij was een neef van de wiskundige Marc-Antoine Parseval des Chênes en François-Auguste Parseval-Grandmaison, lid van de Académie française.
Aan boord als vrijwilliger, nam hij in 1804 deel aan de herovering van Fort Le Diamant op het eiland Martinique. Daarna streed hij bij de Slag bij Trafalgar als scheepsjongen op het Franse vlaggenschip de Bucentaure. Vervolgens hielp hij als luitenant-ter-zee in 1815 mee aan het hydrografisch in kaart brengen van de Bretonse kust.
=== Amerikaanse continent ===
In 1817 maakte hij deel uit van de expeditie waarbij Frans-Guyana, dat officieel weer bij Frankrijk hoorde, werd heroverd. Daarna was hij gedurende twee jaar gezagvoerder op de Franse marinebasis van deze kolonie. Als luitenant-ter-zee werd hij in 1822 onderscheiden met de hoogste Franse ridderorde: de Légion d’honneur, omdat hij erin geslaagd was het fregatschip l’Africaine dat op de kust van Newfoundland schipbreuk had geleden, weer vlot te trekken.
Tijdens de expeditie tegen Mexico voerde hij het fregat Iphigénie aan. Hij nam vervolgens deel aan de blokkade van Veracruz en aan het bombardement van San Juan de Ulúa in 1838, en daarna, in 1839, aan de bezetting van het Argentijnse eiland Martín García. Hij was raadsman op zee van de prins van Joinville.
=== Terug in Frankrijk ===
Gepromoveerd tot contre-amiral op 30 april 1840, was hij hoofd van de generale marinestaf in Toulon en daarna commandant van de marinebasis in Cherbourg. Vervolgens voerde hij het ‘escadre d’évolutions’ in de Middellandse Zee aan, een ‘ontwikkelingsvloot’, waar bemanning en staf werden getraind tijdens vredestijd. Benoemd tot vice-amiral op 15 juli 1846, was hij commandant van de marinebasis in Toulon. Daarna voerde hij opnieuw de vloot in de Middellandse Zee aan.
In 1851 werd hij lid van het Conseil d’Amirauté (de raad van admiraals) en is hij benoemd tot voorzitter van de raad van marinewerken. Op 26 januari 1852 werd hij door Napoleon III tot senator benoemd in de Senaat. Tijdens de Krimoorlog voerde hij de Baltische vloot aan, waarmee hij de Russische vesting Bomarsund bombardeerde. Bomarsund capituleerde op 16 augustus 1854. Als beloning werd hij op 2 december van dat jaar tot Amiral benoemd.
Hij overleed in Parijs op 10 juni 1860. Admiraal Parseval-Deschênes ligt begraven op Père-Lachaise (27e divisie), de grootste begraafplaats van Parijs.
== Eerbewijzen ==
Zijn door Charles-Philippe Larivière in 1855 geschilderde portret hangt in het museum van het Kasteel van Versailles.
Een in 1879 in gebruik genomen koloniaal aviso-jacht van de Franse nationale marine droeg zijn naam. Het schip werd in 1898 uit de vaart genomen.
== Onderscheidingen ==
Grootkruis in het Legioen van Eer (Grand Croix de la Légion d’honneur), 30 augustus 1854
Grootofficier in het Legioen van Eer, 24 september 1844
Commandeur in het Legioen van Eer, 10 februari 1839
Officier in het Legioen van Eer, 19 1835
Ridder in het Legioen van Eer, 17 augustus 1822
Médaille militaire,1854


Polyrhanis korupuncola is een keversoort uit de familie van de loopkevers (Carabidae). De wetenschappelijke naam van de soort is voor het eerst geldig gepubliceerd in 1999 door Wiesner.


Een vliegwiel is een wiel met grote massa dat verschillende functies kan vervullen. De oudste, min of meer onbewuste toepassing is in de spintol en de pottenbakkersschijf. Technische toepassing vindt plaats in stoommachines en later ook in verbrandingsmotoren om de goede gang van de motor te garanderen. Ook anderszins worden vliegwielen gebruikt om de gelijkmatige rotatie van apparatuur te verzorgen. Daarnaast wordt een vliegwiel gebruikt om kinetische energie op te slaan, en vindt het toepassing in gyroscopen. Bij fluctuerende energiebronnen zoals zonne-energie en windenergie kan een vliegwiel dienen om tijdelijk energie op te slaan wanneer het aanbod de vraag overtreft en vrij te geven bij te weinig zon en wind.
== Principe ==
De werking van een vliegwiel berust op het grote traagheidsmoment als gevolg van de grote massa. Hoe groter het traagheidsmoment hoe moeilijker het weliswaar is het vliegwiel op gang te krijgen, maar als het eenmaal draait is het moeilijk af te remmen, en blijft de rotatie gelijkmatig. Beter gezegd, hoe groter het traagheidsmoment, hoe groter het moment moet zijn om een bepaalde hoekversnelling te verkrijgen.
De kinetische energie van een draaiend vliegwiel is
  
    
      
        
          E
          
            k
          
        
        =
        
          
            
              1
              2
            
          
        
        I
        
          ω
          
            2
          
        
      
    
    {\displaystyle E_{k}={\tfrac {1}{2}}I\omega ^{2}}
  
waarin
  
    
      
        I
      
    
    {\displaystyle I}
  
 het traagheidsmoment is van de massa om de rotatieas [kg m²],
  
    
      
        ω
      
    
    {\displaystyle \omega }
  
 de hoeksnelheid is [rad/s].
Bij het in gang brengen van het vliegwiel wordt arbeid omgezet in kinetische energie. Omgekeerd wordt die kinetische energie bij het afremmen weer omgezet in arbeid. Men zou dus kunnen zeggen dat het vliegwiel fungeert als een soort accu, die energie opslaat als kinetische energie.
Als men het vliegwiel kan beschouwen als een cilinder met massa 
  
    
      
        m
      
    
    {\displaystyle m}
  
 en straal 
  
    
      
        r
      
    
    {\displaystyle r}
  
, dan is het traagheidsmoment gelijk aan:
  
    
      
        I
        =
        
          
            
              1
              2
            
          
        
        m
        
          r
          
            2
          
        
      
    
    {\displaystyle I={\tfrac {1}{2}}mr^{2}}
  
.
== Toepassingen ==
Een vliegwiel kan worden gebruikt om een machine of apparaat gelijkmatiger te laten lopen. Een stoommachine of een benzinemotor levert alleen arbeid op het moment dat de stoom of het gasmengsel expandeert in de cilinder. De machine geeft in de arbeidsslag als het ware steeds een korte stoot. Een vliegwiel neemt een deel van deze arbeid op tijdens een stoot en geeft die weer af tussen twee stoten in. Vooral bij een eencilinder-stoommachine of -explosiemotor is een groot vliegwiel essentieel om de motor rustig te laten lopen. 
In allerlei apparatuur geeft een vliegwiel een goede gelijkloop die van belang is voor de natuurgetrouwe weergave van audio en video, zoals in cassettedecks, videorecorders en platenspelers.
Sommige speelgoedauto's maken gebruik van een vliegwiel voor de aandrijving. Eerst moet het ingebouwde vliegwiel op gang gebracht worden door de auto met de wielen over de grond te bewegen. Daarna rijdt de speelgoedauto 'vanzelf' weg tot het vliegwiel weer stilstaat. 
Ook sommige 19e-eeuwse drukpersen werden aangedreven met een vliegwiel, dat aanvankelijk met de hand draaiende werd gehouden, zoals bijvoorbeeld te zien is in het Turnhoutse Speelkaartenmuseum.
Een vliegwiel kan ook gebruikt worden om bij het remmen van een voertuig de bewegingsenergie tijdelijk op te slaan, zodat die weer kan worden gebruikt bij het optrekken. Dit wordt bij sommige bussen en trams (RTM) toegepast. Dit heet regeneratief remmen.
Een vliegwiel kan ook gebruikt worden bij de lancering van achtbaantreintjes. Een bekend voorbeeld is de 'Turbine' in Walibi Belgium. Het treintje werd met behulp van een vliegwiel in slechts enkele seconden tijd van 0 naar meer dan 85 km/u gebracht. De vliegwiellancering werd in 2013 vervangen door een lancering door lineaire inductiemotoren (LIM).
Bij moderne energieopslagsystemen op basis van vliegwielen wordt het vliegwiel in een luchtledige kamer opgesteld, om de wrijving met de lucht te voorkomen. Dergelijke energieopslagsystemen kunnen nuttig zijn bij een noodstroomvoeding.
Bij de gyrobus werd het vliegwiel gebruikt om een alternator aan te drijven. Die alternator (dynamo) voorzag de motor van de bus van elektrische energie.
== Zie ook ==
Energieopslagtechniek
Gyroscoop
Hydrauliek


Het modderbad wordt door zowel mensen als dieren beleefd als heilzaam voor de huid. In plaats van de huid te wassen met water, wordt het lichaam in modder gedompeld of gewenteld. Hoewel dieren het modderbad vooral gebruiken om parasieten van en uit de huid te verdrijven en als enige bescherming tegen de zon, gebruikt de mens het vooral ten behoeve van het algemene gezondheids- dan wel schoonheidseffect. Men kan dan denken aan genezende werking bij huidproblemen, reuma en artrose. Vanwege de warmte die de meeste modderbaden hebben en de rustgevende rituelen rondom deze baden, zijn zij ook ontspannend en stressverminderend en bevorderen zij het algemene welbehagen.
== Geschiedenis en voorkomen ==
Modderbaden zijn al duizenden jaren bekend. Meerdere culturen kennen al van oudsher badhuizen met modderbaden.
Er zijn vele soorten modderbaden en de modder kan zeer divers van samenstelling zijn.
Moddersoorten rondom de Zwarte Zee zitten vol met mineralen.
De zwarte modder uit de Dode Zee, ook wel bekend als peliod, is een alluviaal mengsel met organische resten, mineralen en zouten.
In vulkanische gebieden wordt gebruikgemaakt van modder uit de vulkanische modderpotten.
Ook kan er een mengsel van mineraal water en vulkanische as samengesteld worden. Zoals toegepast in de kuuroorden van Napa Valley in Californië en Miami Beach, Florida in de Verenigde Staten.
Uit veengrond kan ook een soort van pulp gemaakt worden. Hoewel het hier strikt genomen niet om modder gaat, maar om een organisch mengsel.
Aan modderbaden worden veel heilzame dan wel cosmetische werkingen toegeschreven. Het zou het verouderingsproces van de huid vertragen door de aanwezige mineralen. Door het hygroscopisch effect heeft dat invloed op de vochtbalans waardoor de huidcellen steviger worden en de huid zachter. Door de warmte is het ook gunstig voor de bloedcirculatie en geeft een weldadig gevoel bij spierpijn en reuma. Modder heeft de eigenschap warmte lang vast te houden. Hierdoor vindt er gedurende het baden nauwelijks afkoeling plaats.
De warmte van modder zorgt voor een goede doorbloeding van de huid en spieren. Door de zweetreactie zullen afvalstoffen via de huid afgevoerd worden.
Genezende eigenschappen van het modderbad op de huid zijn vooral ten aanzien van psoriasis, eczeem en acne.
Vanwege de bewegingsweerstand en het gewicht van de warme modder in een vol bad op het lichaam, zijn deze baden voor mensen met hartklachten niet aan te bevelen. Vaak kan modder ook als een pakking op de huid worden aangebracht, waardoor het minder belastend kan zijn.
== Zie ook ==
Lijst van baden, badhuizen en badrituelen


Acrocercops viatica is een vlinder uit de familie van de mineermotten (Gracillariidae). De wetenschappelijke naam van de soort werd voor het eerst geldig gepubliceerd in 1916 door Meyrick.


Krikilan is een bestuurslaag in het regentschap  Sragen van de provincie Midden-Java, Indonesië. Krikilan telt 5001 inwoners (volkstelling 2010).


Een CANDU-reactor staat voor "CANada Deuterium Uranium" en is een in Canada ontwikkelde kernreactor die werkt met zwaar water (dideuteriumoxide) als moderator en met uranium als brandstof. Alle kernreactoren in Canada zijn van dit type. De ontwikkeling gebeurde vanaf de jaren 50 door een samenwerking tussen Atomic Energy of Canada Limited (AECL), Hydro-Electric Power Commission of Ontario (vanaf 1974 Ontario Hydro en sinds 1999 Ontario Power Generation), General Electric Canada) en andere private industriële deelnemers. Het acroniem CANDU is een handelsmerk van Atomic Energy of Canada Limited.
== Kenmerken ==
Het belangrijkste verschil tussen een CANDU-reactor en een kokendwaterreactor of een drukwaterreactor bestaat erin, dat de CANDU-reactor zwaar water gebruikt in het primair koelcircuit. Zwaar water remt neutronen iets minder snel af dan normaal water, maar heeft ook als eigenschap dat het zeer weinig neutronen absorbeert ten opzichte van normaal water gedurende het moderatieproces. Dit heeft als gevolg dat de reactor kritisch kan worden gemaakt met natuurlijk uranium (ca. 0.7% 235U). De CANDU-reactor heeft dus geen verrijkt uranium nodig. Een CANDU-reactor kan echter ook met andere brandstoffen werken, zoals MOX-brandstof met plutonium uit kernwapens, thorium of reeds gebruikte brandstof van een drukwaterreactor of kokendwaterreactor.
De CANDU-reactor kan brandstofstaven vervangen door nieuwe terwijl hij in bedrijf is. Een BWR of een PWR moet daartoe stilgelegd worden.
		
			
			
		
		
			
			
		
		
			
			
		
== Geschiedenis ==
De eerste CANDU-reactor was "Nuclear Power Demonstration" (NPD) in Rolphton, Ontario. Hij genereerde 22 MW en was de eerste kernreactor in Canada. Hij was in gebruik van 1962 tot 1987.
De tweede CANDU-reactor, "Douglas Point" te Kincardine (Ontario), Ontario, genereerde 200 MW en was in gebruik van 1968 tot 1984.
De kerncentrale bij Pickering, Ontario bestond uit vier reactoren in 1971 en vier bijkomende in 1983 met een gezamenlijk vermogen van 4120 megawatt.
Bruce Nuclear Generating Station werd gebouwd tussen 1970 en 1987 met acht reactoren van elk 800 MW en is hiermee de op een na grootste kerncentrale ter wereld.
Alle kernreactoren in Turkije zijn van dit type. Ook de enige kerncentrale van Roemenië, die in 1996 in gebruik werd genomen, heeft CANDU-reactoren.


Cephalaeschna orbifrons is een libellensoort uit de familie van de glazenmakers (Aeshnidae), onderorde echte libellen (Anisoptera).
De soort staat op de Rode Lijst van de IUCN als niet bedreigd, beoordelingsjaar 2010.
De wetenschappelijke naam van de soort is voor het eerst geldig gepubliceerd in 1883 door Selys.


Eunidia infuscata is een keversoort uit de familie van de boktorren (Cerambycidae). De wetenschappelijke naam van de soort werd voor het eerst geldig gepubliceerd in 1939 door Breuning.


Monceau-lès-Leups is een gemeente in het Franse departement Aisne (regio Hauts-de-France) en telt 438 inwoners (2005). De plaats maakt deel uit van het arrondissement Laon.
== Geografie ==
De oppervlakte van Monceau-lès-Leups bedraagt 13,1 km², de bevolkingsdichtheid is 33,4 inwoners per km².
De onderstaande kaart toont de ligging van Monceau-lès-Leups met de belangrijkste infrastructuur en aangrenzende gemeenten.
== Demografie ==
Onderstaande figuur toont het verloop van het inwonertal (bron: INSEE-tellingen).
== Externe links ==
(fr)  Statistische informatie op de website van INSEE


White Bear Lake kan verwijzen naar:
White Bear Lake (Minnesota), een plaats in de Amerikaanse staat Minnesota
White Bear Lake (Newfoundland en Labrador), een meer in de Canadese provincie Newfoundland en Labrador
White Bear (Carlyle) Lake, een meer in de Canadese provincie Saskatchewan


Millennium Force is een Giga Coaster van Intamin AG in het Amerikaanse pretpark Cedar Point in Sandusky, Ohio. Met de komst van de achtbaan bezat Cedar Point veertien achtbanen tegelijk, wat het wereldrecord van meeste achtbanen in één park, verstevigde. De baan met een hoogte van bijna 95 meter kijkt uit over Lake Erie.
== Ritverloop ==
Nadat de treintjes het tweedelige station zijn uitgerold, worden ze op een kabellift naar de top op 94,5 meter hoogte gebracht. Direct na de liftheuvel volgt de eerste afdaling van 91,4 meter. De baan gaat vervolgens een overhellende bocht in, om daarna met een bocht naar links de eerste heuvel over te gaan. Daarna volgen nog twee overhellende bochten, waarna het treintje een tweede heuvel overgaat. Met een bocht naar links volgt een nieuwe, lagere heuvel. Na een recht stuk over te zijn gegaan passeert het treintje de laatste overhellende bocht, om daarna de remmen in te gaan.
== Statistieken ==
Het hoogste punt is 94,5 meter boven het maaiveld.
De grootste afdaling is 91,4 meter diep.
De maximale snelheid is 149,7 kilometer per uur.
De duur van de rit is 2 minuten en 20 seconden.
De maximale verticale hoek is 80 graden.
De lengte van de baan is 2010 meter.
De theoretische capaciteit bedraagt 1300 personen per uur.
== Externe links ==
Profielpagina op CedarPoint.com
Millennium Force op de Roller Coaster DataBase


Gdańsk (uitspraak: ; Duits: Danzig; Nederlands: Danzig (verouderd: Dantzig of Danswijk); Kasjoebisch: Gduńsk) is de hoofdstad van het woiwodschap Pommeren en een voormalige Hanzestad in Polen. Gdańsk is gelegen aan de Oostzee, op de plaats waar de westelijke arm van de Wisła (Weichsel) de Bocht van Gdańsk (Danziger Bucht) bereikt.
De stad heeft 468.158 inwoners (30 juni 2019) en vormt samen met de badplaats Sopot en de havenstad Gdynia de zogenaamde Driestad (Trójmiasto), een agglomeratie met ruim 1 miljoen inwoners. De stad bezit een centrum voor de regionale Kasjoebische cultuur.
Voor de 13de eeuw was de stad een handels- en overslagplaats in het hertogdom Pommerellen, zetel van de Samboridendynastie, die zich enige tijd verbond met de Poolse koningen maar ook relaties aanging met de Duitse Orde en met Brandenburg.
In haar lange geschiedenis was ze sinds 1224 een van de steden in de staat van de Duitse Orde, en bevocht ze als Hanzestad haar autonomie, wat ertoe leidde dat ze zich in 1466 losmaakte van de Duitse Orde en onder gezag van de Poolse koning stelde, die haar autonomie toezegde. In 1794 werd de stad bij het koninkrijk Pruisen gevoegd. Nog even was het onder Napoleon een vrijstaat: de vrije stad Danzig (1807-1814). Daarna kwam ze in 1814 weer terug binnen het koninkrijk Pruisen, en sinds 1870 in het Duitse keizerrijk als hoofdstad van de provincie West-Pruisen. In 1919 werd ze opnieuw een vrije stad Danzig (1920-1939).
Sinds de Conferentie van Potsdam (1945) behoort de stad bij Polen; de achtergebleven Duitse bevolking werd vrijwel volledig verdreven. Een zeer kleine gemengd Kasjoebisch-Duitse minderheid mocht blijven wonen in de stadsagglomeratie.
== Geschiedenis ==
Aan de monding van de Wisła, voor 1945 Weichsel, in het grensgebied tussen Pruisische (Baltische) en Slavische stammen, ontwikkelde zich in de prehistorie een havenplaats. De plaats werd rond het jaar 1000 voor het eerst wordt vermeld, toen de heilige Adalbert van Praag de stad en omgeving bezocht. In 1148 werd de burcht zetel van de hertogen van Pommerellen, een geslacht dat zich in 1227 van de Poolse kroon onafhankelijk verklaarde. Er had zich in Danzig inmiddels al een gemeente ontwikkeld van kooplieden uit Lübeck. Zij kregen in 1224 van de hertog een autonoom, zogenaamd Duits, recht om hun gemeente te besturen. De stad werd lid van het Hanzeverbond van Noord-Duitse steden en kreeg een stenen omwalling.
=== Duitse Orde ===
De Duitse Orde had zich vanaf ca. 1220 oostelijk en zuidelijk van Danzig, in het land van de Baltische stam van de Prussen (Pruzzen of later: Pruis(s)en), het latere Oost-Pruisen, gevestigd, waarbij zij deze heidense bevolking met geweld kerstende. De Orde kreeg in 1308 definitief het gezag over de stad.
Sindsdien kwam uit geheel Noord-Duitsland en ook uit de Nederlanden een stroom kooplieden en handwerkers naar Danzig. De stad breidde zich uit van 5.000 tot, aan het einde van de middeleeuwen, 30.000 inwoners en werd daarmee de grootste stad van het oostelijke Oostzeegebied. Cultureel oriënteerde de stad zich op het westen, en economisch werd zij de draaischijf tussen Oost en West. Zij monopoliseerde de in- en uitvoer van zee tot het koninkrijk Polen, dat toen ook Litouwen, Wit-Rusland en de westelijke Oekraïne omvatte. Politiek zocht zij daarom de steun van de Poolse koningen tegenover de Duitse Orde, omdat deze feodale staat de stadsburgerlijke expansie belemmerde met bureaucratisch en hiërarchisch bestuur.
=== Koninkrijk Polen ===
De nederlaag van Duitse Orde in de Dertienjarige Oorlog leidde tot de definitieve erkenning van de Poolse koning als – symbolisch – soeverein. De koning moest namelijk als voorwaarde voor zijn inhuldiging de volledige autonomie van de stad erkennen en een halve eeuw later, in 1522, ook aanvaarden dat het stadsbestuur de lutherse hervorming invoerde. De spanningen namen toe toen de Poolse koningen steeds absolutistischer optraden en de nieuwe pretendent in 1577 een belegering van de stad begon, omdat zij zijn inhuldiging weigerde tot hij eerst de stadsprivileges erkende. De afstand werd nog groter toen de Poolse koningen de contrareformatie invoerden, maar het Pools-koninklijke gezag reikt maar beperkt tot Danzig. Rooms-katholieken konden zich handhaven als een getalsmatig kleine minderheid onder bescherming van de Poolse koningen en in het bezit van enkele stadskerken. De aanbouw van een koninklijke kapel tegen de lutherse Marienkirche getuigde symbolisch van de koninklijke aanwezigheid. Deze katholieke kapel was een eis aan het stadsbestuur dat daarvoor in ruil de kerk mocht behouden voor de lutherse eredienst (na 1945 is de kerk overigens katholiek gewijd en voorzien van altaren en ander katholiek kerkmeubilair).
Inmiddels was de gouden eeuw van de stad begonnen en deze is in haar tegenwoordige, zij het na de verwoesting van 1945 gereconstrueerde, uiterlijk nog steeds dominant zichtbaar. Rond 1630 was het inwonertal op 60.000 gekomen en Danzig was daarmee de onbetwiste metropool geworden van oostelijk Midden-Europa. De welvaart nam in de 17e eeuw weer af door de Dertigjarige Oorlog. Ook de opkomst van de havens Riga en Sint-Petersburg in het Russische tsarenrijk was nefast voor de economie.
=== Pruisen en Duitsland ===
In 1793, na de Tweede Poolse Deling, werd Danzig ingelijfd door het Koninkrijk Pruisen. Nieuwe groei kwam slechts langzaam op gang in Danzig, nu hoofdstad van de nieuwe provincie West-Pruisen. Allereerst werd Danzig bestuurs- en onderwijscentrum. Pas de moderne industrialisatie bracht het twee eeuwen lang stagnerende inwonertal (55.000) tot een verdubbeling daarvan in 1880 en een zeer snelle voortgezette groei tot 160.000 in 1910.
=== Interbellum en Tweede Wereldoorlog ===
In 1919 besloot het Verdrag van Versailles dat Duitsland de hele provincie West-Pruisen en haar hoofdstad Danzig aan het nieuw opgerichte Polen zou moeten afstaan. Polen claimde ook Danzig maar dit stootte op verzet van de bevolking, waarvan 94% zich Duitser noemde. Een compromis werd gevonden in de inrichting van een vrijstaat vrije stad Danzig onder toezicht van de Volkenbond. Polen kreeg doorvoerrechten maar het probeerde evenwel de stad economisch lam te leggen door even buiten het vrijstaatsgebied in Gdynia een concurrerende haven aan te leggen, tevens marinehaven, die weldra een even groot scheepstonnage in- en uitvoerde. Polen hoopte zo de bevolking murw te maken voor het opgeven van de vrijstaat en zich aan te sluiten bij de Poolse staat.
Op 1 september 1939 kwam er een aanval van de Duitse marine op de Poolse douanekantoren aan de haven. Polen en Duitsland waren op dat moment in oorlog en Frankrijk en Engeland kwamen hun verdragsverplichtingen van militaire bijstand aan Polen na. Daarmee was de Tweede Wereldoorlog uitgebroken.
Begin 1945 stonden de Russische legers rondom Danzig, waar zich de gevluchte bevolking uit West-Pruisen en Oost-Pruisen had verzameld om met schepen over de Oostzee in veiligheid gebracht te worden. Honderdduizenden lukte het op die wijze weg te komen, maar tientallen duizenden verdronken onderweg toen hun vluchtschepen werden getorpedeerd door de Sovjetmarine. In totaal liet een kwart van de Danzigers het leven in het oorlogsgeweld en de interneringen die erop volgden.
=== Polen ===
De volksrepubliek Polen mocht de stad annexeren, met de voormalige Poolse Corridor, dat wil zeggen geheel West-Pruisen en een groot deel van Oost-Pruisen. In 1945 mocht maar 5% van de oorspronkelijke bevolking (Polen) blijven. In 1948 werden de laatste paar duizend Duitse overgeblevenen uitgewezen, terwijl ondertussen de stad vol stroomde met nieuwe Poolse immigranten uit het oosten (Zie Verdrijving van Duitsers na de Tweede Wereldoorlog). 
Ondanks de rampzalige toestand van Polen werd snel begonnen aan de herstel- en restauratiewerken van de historische stadskern, die veelal neerkwam op een totale reconstructie. Bij de wederopbouw werd ernaar gestreefd om alle elementen en verwijzingen weg te laten die een relatie konden aangeven met Duitsland en de Duitse taal en cultuur. 
Het nieuwe Gdańsk zou opnieuw een belangrijke havenplaats worden. De scheepsbouw beleefde er onder het communistische regime grote bloei. In de jaren 80 verwierf de stad grote faam onder leiding van Lech Wałęsa, toen op de plaatselijke Leninwerf de vakbond Solidarność (Solidariteit) werd opgericht.
== Onderwijs ==
Gdańsk is de zetel van meerdere instellingen hoger onderwijs en onderzoek, waaronder de Universiteit Gdańsk, de Technische Universiteit Gdańsk en de Stanisław Moniuszko Muziekacademie.
== Patrimonium en toerisme ==
		
			
			
		
		
			
			
		
		
			
			
		
		
			
			
		
		
			
			
		
Dankzij de grote inspanningen van Poolse restauratoren wordt het Gdańsk van vandaag samen met Warschau en Krakau tot de mooiste steden van de Republiek Polen gerekend, een toeristische trekpleister, die anachronistisch als een voorbeeld van typisch 'Poolse architectuur' wordt voorgesteld. Pas na 1990 wordt enigszins erkend dat de stad bouwhistorisch een integraal onderdeel is van de Hanzearchitectuur, zoals deze zich ontwikkelde in de Noord-Duitse steden en zich verspreidde langs de kusten van het gehele Oostzeegebied. De grote invloed uit de Nederlanden is daarbij een voor Danzig specifiek element. De tand des tijds gaf intussen de nieuw-oude gevelwanden uiterlijk wat meer een historisch karakter. Men kan de stad wat dat betreft in tegenstelling zien tot Koningsbergen, honderd kilometer verderop, een stad die na verwoesting en annexatie door de Sovjet-Unie geheel werd afgebroken en als Kaliningrad met grootschalige flatcomplexen werd herbouwd. Het eveneens vrijwel geheel verwoeste centrum van het nabijgelegen Elblag (voor 1945 Elbing) bleef tot 1990 grotendeels onbebouwd maar werd daarna in historiserende vormen weer voor een deel met huizen ingevuld.
Vooral rondom Ulica Długa en Długi Targ (voor 1945: Langgasse en Langer Markt) bevinden zich veel gereconstrueerde gebouwen uit de Hanzetijd zoals het Artushof, de Gouden (Stockturm) en de Groene Poort (Grünes Tor).
De architectuur van de vele renaissancegevels en de openbare gebouwen is zeer verwant met die van Amsterdam en Antwerpen, van waaruit bouwmeesters werden aangetrokken Zuid-Nederlandse bouwmeesters werden aangetrokken om openbare gebouwen op te trekken. De Grüne Tor werd door Johannes Kramer en Reinier van Amsterdam in 1564-'68 gebouwd. Johannes Moor van 's Hertogenboch construeerde het carillon van het Raadhuis in 1559-'62. De Rode Zaal in dit stadhuis is bewaard gebleven door de tijdige opslag voor de aankomst van het Sovjetleger. De schilderijen en de wand- en plafondbekleding zijn van Izaak van den Blocke 1593-1608. De Hohe Tor is het werk van Willem van den Blocke die het werk in 1588 afleverde. Anthonis van Obbergen uit Mechelen bouwde het Altstädter Rathaus in 1587-'94 en werd in 1592 stadsbouwmeester. De Marteltoren werd Anthonis van Obbergen in 1593–1604 gebouwd en geornamenteerd door Willem van der Meer. Abraham van den Blocke stamde ook uit een Mechels geslacht; hij werd in 1611 stadsbouwmeester en bouwde in 1612-'14 de Langassertor waarop zijn naam opvallend is weergegeven, en de gevel van de Artushof 1616-'17. Hans Vredeman de Vries uit Leeuwarden was enige tijd rond 1600 werkzaam in Danzig. Sinds het midden van de 14de eeuw werd de Stockturm in etappes gebouwd door Heinrich Unteradin, Heinrich Hetzel en Michael Eckinger. Anthonis van Obbergen legde in 1594 de laatste steen.
Tussen Sopot en Gdańsk Nowy Port (voor 1945: Zoppot en Fuhrwasser) is een zandstrand van ongeveer 6 kilometer lengte. Er zijn veel wandel- en fietspaden in dit gebied. Verder heeft Gdańsk, zoals veel Poolse steden, een uitgebreid uitgaansleven met veel disco's. Vanuit Gdańsk is de badplaats Sopot dag en nacht makkelijk per trein bereikbaar. Daar bevinden zich veel cafés, terrasjes en ander vermaak.
== Musea ==
Museum van de Tweede Wereldoorlog
Europees Solidariteitscentrum
== Verkeer en vervoer ==
De stad heeft meerdere spoorwegstations, waarvan Gdańsk Główny (rond 1900 als 'Zentralbahnhof' in neorenaissancestijl gebouwd) het belangrijkste is, en er rijden trams. De spoorwegen bieden onder andere rechtstreekse verbindingen met steden als Warschau, Berlijn en Poznań (Posen), maar ook met de Russische exclave Kaliningrad. De Europese weg E77 naar Warschau loopt door de stad. Vanuit de haven kan naar verschillende overzeese bestemmingen worden gevaren. Er is een vliegveld even ten westen van de stad: Luchthaven Gdańsk Lech Wałęsa.
Gdańsk Główny, voor 1945 Zentralbahnhof
Station Klukowo
Station Gdańsk Wrzeszcz
Station Gdańsk Zaspa
== Sport ==
In het voetbal is Lechia Gdańsk een Poolse subtopper. De club speelde al twintig seizoenen in de hoogste klasse en kon één keer de beker winnen. In de vooroorlogse tijd had de stad een eigen competitie, maar deze was niet zo sterk vergeleken met andere stadscompetities in Duitsland.
Gdańsk was speelstad bij het EK voetbal van 2012. De wedstrijden werden gespeeld in de PGE Arena Gdańsk. In 2021 werd de door Villarreal CF gewonnen finale van de Europa League in dit stadion gespeeld. Lechia Gdańsk speelt daar thans haar wedstrijden.
In 2016 was Gdańsk een van de vier Poolse speelsteden tijdens het EK handbal (mannen).
== Stedenbanden ==
 Palermo (Italië)
 Rotterdam (Nederland), sinds 1977
 Sint-Petersburg (Rusland), sinds 1997
 Turku (Finland), sinds 1958
== Bekende inwoners van Danzig/Gdańsk ==
=== Geboren ===
Johannes Hevelius (latinisering van Hevel of Höwelcke) (1611-1687), brouwer en astronoom, naamgever van het lokale bier
Andreas Schlüter (1662-1714), beeldhouwer en architect, onder andere werkzaam aan het Berliner Stadtschloss en het Zeughaus
Daniel Gabriel Fahrenheit (1686-1736), natuurkundige
Johann Gottlieb Goldberg (ca. 1727-1756), clavecinist naar wie de Goldbergvariationen van Johann Sebastian Bach genoemd zijn
Johanna Schopenhauer (1766-1838), schrijfster
Arthur Schopenhauer (1788-1860), filosoof
Heinrich Rickert (1833-1902), leider van de Nationale Liberalen, later de Vrije Liberalen in de Duitse Rijksdag
Anna Mackenroth (1861-1936), Pruisisch-Zwitserse juriste
Alfred Flatow (1869-1942), turner en Holocaustslachtoffer
Gustav Grade (1869-1935), variétéartiest
Irene Grade (1895-1962), variétéartieste
Hermann Balck (1897-1982), generaal in de Reichswehr en de Wehrmacht
Bruno Gröning (1906-1959), gebedsgenezer, gebruikte methoden verwant aan Reiki
Günter Werner Helmut Schmidt (1919-1988), commandant in de Duitse marine (Kriegsmarine)
Wanda Klaff (1922-1946), bewaakster in het concentratiekamp Stutthof
Lilo Pempeit (1922-1993), actrice
Günter Grass (1927-2015), schrijver en Nobelprijswinnaar (1999)
Hanna-Renate Laurien (1928-2010), politica en rooms-katholiek activiste in Duitsland
Rutka Laskier (± 1929-1943), Jodin bekend door dagboek
Helga Haase-Obschernitzki (1934-1989), Duitse langebaanschaatsster
Holger Czukay (1938-2017), musicus (Can, Brian Eno, David Sylvian)
Hermann Salomon (1938-2020), atleet in West-Duitsland
Adam Jankowski (1948), kunstschilder in Oostenrijk
Jan de Weryha-Wysoczański (1950), Pools-Duits beeldhouwer
Piotr Szulkin (1950-2018), filmmaker
Andrzej Szarmach (1950), voetballer
Janusz Kupcewicz (1955-2022), voetballer
Mieczysław Karłowicz (1963), wielrenner
Donald Tusk (1957), premier van Polen (2007-2014) en voorzitter van de Europese Raad (2014-2019)
Grażyna Wolszczak (1958), theater- en filmactrice
Paweł Adamowicz (1965-2019), burgemeester van Gdańsk
Piotr Olewiński (1968), windsurfer
Tomasz Wałdoch (1971), voetballer
Robert Kempiński (1977), schaker
Magdalena Tul (1980), zangeres
Łukasz Szukała (1984), voetballer
Damian Kos (1989), voetbalscheidsrechter
Natalia Partyka (1989), tafeltennisster
=== Gestorven en begraven ===
Manfredi Gravina (1883-1932), Italiaanse graaf, diplomaat, publicist en hoge commissaris voor de Vrije Stad Danzig
== Externe links ==
(pl)  Officiële website van Gdańsk
(de)  Duitstalige website over Gdańsk


Jennie Augusta Brownscombe (Honesdale, Pennsylvania, 10 december 1850 – Queens, New York, 5 augustus 1936) was een Amerikaans kunstschilderes, ontwerper, etser, kunstenaar en illustrator. Ze was een van de oprichters, student en docent aan de Art Students League of New York. In 1899 werd ze door New York World beschreven als een van Amerika's beste artiesten.
== Biografie ==
Brownscombe werd op 10 december 1850 geboren in een boerderij in de buurt van Irving Cliff in Honesdale, Pennsylvania als enig kind van William Brownscombe, een boer afkomstig uit Devonshire, Engeland, en de Amerikaanse Elvira Kennedy Brownscombe. Haar vader zou omstreeks 1840 naar de Verenigde Staten zijn geëmigreerd en het huis hebben gebouwd waarin ze is geboren en opgegroeid. Haar moeder was een afstammeling van een passagier van de Mayflower die in 1630 in de koloniën aankwam. Tijdens haar leven was Jennie Brownscombe een actief lid van The Daughters of the American Revolution, The Mayflower Descendants en The Historic and Scenic Preservation Society. 
Haar moeder was een getalenteerde schrijver en kunstenaar waardoor Brownscombe's interesse in poëzie en kunst ontstond. Brownscombe won prijzen op de Wayne County Fair voor haar werk toen ze een middelbare scholier was. Na de dood van haar vader in 1868 verdiende Brownscombe de kost door les te geven op de middelbare school in Honesdale en door illustraties voor boeken en tijdschriften te maken die werden geïnspireerd door de stromen en velden rond haar huis nabij Irving Cliff. 
In 1871 ging ze naar New York om studies te volgen bij Victor Nehlig en ze studeerde in 1872 af aan de Cooper Institute School of Design for Women. Ze studeerde een paar jaar aan The National Academy of Design bij Lemuel Wilmarth totdat ze een van de oprichters en studente werd van de Art Students League of New York. Ze maakte illustraties, schreef korte stukjes over kunst voor de kranten en gaf kunstlessen aan de Art Students League om haar collegegeld en andere kosten te dekken en studeerde daar tot 1878, waarna ze haar studies voortzette aan de National Academy of Design tot 1881. Op de Academie won Brownscombe de eervolle vermelding, de "Elliott Medal" in de Antique School en de "Suydam Medal" in de Life studies school. Na haar studie aan de kunstacademie te hebben voltooid, reisde ze naar Europa en studeerde in Parijs bij Henry Mosler, een genreschilder met ateliers in Bretagne en Parijs. Ze keerde terug naar de Verenigde Staten en een oogletsel verhinderde haar om te schilderen tot 1884. 
Tussen 1885 en 1896 bracht Brownscombe de winters door in Rome, Italië, waar ze de kunstenaar George Henry Hall ontmoette, die haar metgezel en mentor werd. In de zomers deelden ze een studio in Palenville in de New York Catskill Mountains van ongeveer 1908 tot Hall stierf in 1913. Brownscombe erfde Hall's huis en eigendom in de Catskills. Na de dood van Hall bracht Brownscombe de winters door in Bayside en New York en de zomers in de Catskills. Ze schonk een breed scala aan kunstwerken aan het Brooklyn Museum of Art.
Ze voltooide Children Playing in the Orchard voor de Lincoln School in Honesdale in 1932 nadat ze een beroerte gekregen had. Brownscombe schilderde tot 1934 toen ze 84 jaar oud was. Ze overleed op 5 augustus 1936 in Bayside, New York, en werd begraven op de Glen Dyberry-begraafplaats in Honesdale naast haar ouders. Ze was nooit getrouwd en had geen kinderen. 
Haar werk The Peace Ball at Fredericksburg, Virginia held at the Rising Sun Tavern after the surrender at Yorktown. November 1781 werd opgenomen in het boek Women Painters of the World uit 1905. Haar biografie verscheen ook in het naslagwerk A Woman of the Century uit 1893.
== Werken (selectie) ==
A Frolic, aquarel, 1876
A Rest by the Way, zwart-wit, 1879
A Spring Day, schilderij
A Walk in the Woods, schilderij
A Welcome Step, 1902
An Argument, olieverfschilderij
Apple Orchards in May, olieverfschilderij, Museum of Art, Colby College, Waterville, Maine
At the County Fair, potloodtekening, 1875
Awaiting the Victor, 1892
Berry Pickers, olieverfschilderij, private collectie, Cleveland, Ohio
Blossom Time, schilderij, 1888
Child with Flowers in Apron (Mrs. Bud Dodge), aquarel, Wayne County Historical Society
Colonial Children and School, olieverfschilderij
Cora Sears at Age Five, olieverfschilderij, ca 1875, Wayne County Historical Society, Honesdale, Pennsylvania
Crown, Scepter, and Kingdom, aquarel, 1875
Dawn's Early Light, Francis Scott Key, Baltimore Harbor, olieverfschilderij
Day-dreams, schilderij, 1874
Dr. O.W. Holmes' "Elsie Venner", schilderij
Easter Morn, olieverfschilderij
First Thanksgiving at Plymouth (studie), ca 1910
First Thanksgiving at Plymouth, 1914, Pilgrim Hall Museum
George Hall-Brownscombe Studio, aquarel, ca 1912, Wayne County Historical Society
Girl in Wheat, olieverfschilderij, voor 1898, Wayne County Historical Society, Honesdale, Pennsylvania
Goose Girl, olieverfschilderij, 1882, Lincoln School, Honesdale, Pennsylvania
Grecian Artist, 1894
Guinevere at Camelot, aquarel, Raydon Gallery, New York New York
Happy Childhood, schilderij, 1878
Homecoming, olieverfschilderij, 1885
In an Art Gallery, olieverfschilderij, Lincoln School, Honesdale, Pennsylvania
In Anticipation of the Invitation, 1888
In the Garden, olieverfschilderij
Joy of Their Old Age, olieverfschilderij, voor 1885
Love Letter, schilderij
Love's Young Dream, olieverf op canvas, 1887, National Museum of Women in the Arts, Washington, DC
Marriage of George and Martha Washington
Materfamilias, aquarel, 1875
Maternal Admonitions, olieverfschilderij, 1876
May Day, aquarel, 1896, Newark Museum, New Jersey
Medication, 1901
Minute Men Called to Arms, olieverfschilderij, ca 1912
Papa's Come Home!, schilderij
Peaceful Mount Vernon, olieverfschilderij, ca 1905
Portrait of a Young Lady, Kate Miner, olieverfschilderij, Wayne County Historical Society
Scenes from Honesdale, Pennsylvania, olieverfschilderij, ca 1900
Songs of Love, 1892
Story of the Battle, 1894
Summer Flowers, aquarel, 1879
Sunday Morning, olieverfschilderij, 1882, Wayne County Historical Society, Honesdale, Pennsylvania
Thanksgiving at Plymouth, olieverf op canvas, 1925, National Museum of Women in the Arts, Washington, DC
The Choir Boys, olieverfschilderij, Cornell Fine Arts Museum, Rollins College, Winter Park, Florida
The Coquette, olieverfschilderij
The Event of the Season, Elsie Venner, Chap. 19, schilderij, 1874
The First Meeting of Colonel Washington and Mrs. Curtis, vierkleurenprint van schilderij ca. 1919, Gerlach Barklow Company, Joliet Illinois
The Gleaners, 1902
The Great Convention, olieverfschilderij, ca 1910, Franklin National Bank, Franklin Square, New York
The Last Look, schilderij, 1884
The New Scholar, olieverf op canvas, 1897, Gilcrease Museum, University of Tulsa
The Peace Ball, olieverf op canvas, 1897, Newark Museum, New Jersey
Venus Mirror, 1892
Washington Bidding Farewell to His Generals
Washington Greeting Lafayette at Mount Vernon, olieverfschilderij, Lafayette College, Easton, Pennsylvania
Washington Taking Leave of his Officers, olieverfschilderij, Lafayette College, Easton, Pennsylvania
Washingtons at Monticello, olieverfschilderij, Mary and George Washington with Thomas Jefferson, Wayne County Historical Society, Honesdale, Pennsylvania
Washington's Home Life at Newbergh Headquarters, olieverfschilderij
Woman at Spinning Wheel, schilderij
Yes Mother, in a minute!, schilderij, 1874
You Can't Go, zwart-wit, 1879
== Galerij ==


Traploper kan verwijzen naar:
Loper (vloerbedekking), een lang vloerkleed
Slinky (speelgoed), een stuk speelgoed


New Born is de tweede single van het album Origin of Symmetry van de Britse rockband Muse. De single kwam in het Verenigd Koninkrijk uit op 5 juni 2001. Het nummer werd gebruikt in de Franse horrorfilm Haute tension.
== Muziekvideo ==
De video voor New Born is geregisseerd door David Slade. Figuranten konden zich aanmelden door een e-mail met hun naam en telefoonnummer te sturen. De figuranten werden gefilmd in een loods in het westen van Londen, de band zelf in Praag.
== Tracklist ==
=== Extended play ===
In Griekenland en Cyprus werd New Born uitgegeven als een ep door Columbia Records.
== Externe links ==
Informatiepagina op Muse.mu
(en)  New Born op de MuseWiki


Stipax is een monotypisch geslacht van spinnen uit de  familie van de Sparassidae (jachtkrabspinnen).
== Soort ==
Stipax triangulifer Simon, 1898


Vester Hjermitslev is een parochie van de Deense Volkskerk in de Deense gemeente Jammerbugt. De parochie maakt deel uit van het bisdom Aalborg en telt 534 kerkleden op een bevolking van 564 (2004).
Historisch was de parochie deel van de herred Hvetbo. In 1970 werd Vester Hjermitslev opgenomen in de nieuwe gemeente Pandrup. Deze ging in 2007 op in de gemeente Jammerbugt.


Callinapaea laurentiana is een vliegensoort uit de familie van de oevervliegen (Ephydridae). De wetenschappelijke naam van de soort is voor het eerst geldig gepubliceerd in 1965 door Wirth.


Akibumia orientalis is een slakkensoort uit de familie van de Laubierinidae. De wetenschappelijke naam van de soort is voor het eerst geldig gepubliceerd in 1909 door Schepman.


Atractomorpha lata is een rechtvleugelig insect uit de familie Pyrgomorphidae. De wetenschappelijke naam van deze soort is voor het eerst geldig gepubliceerd in 1866 door Mochulsky.


Het WTA-toernooi van Waregem was een eenmalig tennistoernooi voor vrouwen dat van 4 tot en met 10 mei 1992 plaatsvond in de Belgische stad Waregem. De officiële naam van het toernooi was Belgian Open.
De WTA organiseerde het toernooi, dat in de categorie "Tier V" viel en werd gespeeld op gravel.
Er werd door 32 deelneemsters gestreden om de titel in het enkelspel, en door 16 paren om de dubbelspeltitel. Aan het kwalificatietoernooi voor het enkelspel namen 30 speel­sters deel, met vier plaatsen in het hoofdtoernooi te vergeven.
== Finales ==
=== Enkelspel ===
† De datum komt overeen met de eerste toernooidag.
=== Dubbelspel ===
== Bron ==
(en)  Toernooischema WTA


Osmia mirhiji is een vliesvleugelig insect uit de familie Megachilidae. De wetenschappelijke naam van de soort is voor het eerst geldig gepubliceerd in 1957 door Mavromoustakis.


Opius cyrilli is een insect dat behoort tot de orde vliesvleugeligen (Hymenoptera) en de familie van de schildwespen (Braconidae). De wetenschappelijke naam van de soort werd voor het eerst geldig gepubliceerd door Fischer in 1971.


Louis Bastien (Parijs, 26 oktober 1881 - 13 augustus 1963) was een Frans wielrenner.
Bastien won tijdens de Olympische Zomerspelen 1900 de wedstrijd over 25 kilometer op de baan. In hetzelfde jaar werd Bastien wereldkampioen op de 100 kilometer stayeren bij de amateurs.
== Resultaten ==


Voodoo Lounge Live is een registratie van een concert van The Rolling Stones tijdens de Voodoo Lounge Tour 1994 in het Joe Robbie Stadion te Miami, Florida, VS. Speciale gasten tijdens het concert waren: Bo Diddley (tijdens het nummer Who Do You Love) en Robert Cray (tijdens het nummer Stop Breaking Down)
== Nummers ==
Not Fade Away
Tumbling Dice
You Got Me Rocking
(I Can't Get No) Satisfaction
Angie
Sweet Virginia
It's All Over Now
Stop Breaking Down (met Robert Cray)
Who Do You Love (met Bo Diddley)
Miss You
Honky Tonk Women
The Worst
Sympathy for the Devil
Start Me Up
It's Only Rock'n'Roll
Brown Sugar
Jumpin' Jack Flash


Kubova Huť, Duits: Kubohütten, is een gemeente in Tsjechië 130 km ten zuid zuidwesten van Praag en 12 km van de grens met Duitsland. Kubova Huť telde 100 inwoners in 2024.


Contoire is een voormalige gemeente in Frankrijk. De plaats maakt deel uit van de  gemeente Trois-Rivières in het departement Somme in de regio Hauts-de-France.
== Geschiedenis ==
De gemeente werd op 1 januari 2019 samengevoegd met de gemeenten Hargicourt en Pierrepont-sur-Avre tot de commune nouvelle Trois-Rivières.
== Geografie ==
De oppervlakte van Contoire bedraagt 7,1 km², de bevolkingsdichtheid is 47,9 inwoners per km².
== Demografie ==
Onderstaande figuur toont het verloop van het inwonertal (bron: INSEE-tellingen).
== Externe links ==
(fr)  Statistische informatie op de website van INSEE


Heliocausta phanozona is een vlinder uit de familie van de sikkelmotten (Oecophoridae). De wetenschappelijke naam van de soort is voor het eerst geldig gepubliceerd in 1896 door Turner.


Osmose is een proces op basis van diffusie waarbij een vloeistof, waarin stoffen zijn opgelost, door een zogenaamd halfdoorlatend membraan (een semipermeabele, halfdoorlatende wand) stroomt, dat wel de vloeistof doorlaat maar niet de opgeloste stoffen.
== Werking ==
De stromingsrichting van water bij osmose is van een lage naar een hoge concentratie opgeloste stof(fen). Als het gaat om twee bakken water waarin stoffen opgelost zitten zal er water door de semipermeabele wand gaan naar de kant met de hogere concentratie van die stof, totdat de vrije-energieverdeling van het water aan beide kanten in evenwicht is. 
Als voorbeeld twee bakken met daartussen een semipermeabele wand. Aan elke kant 1 liter water, bij de ene kant is de osmotische waarde 25% en aan de andere kant 75%. In deze situatie diffundeert water in beide richtingen door de membraan, maar omdat er aan de ene zijde een hogere concentratie water is dan aan de andere zijde, zal meer water van de 25%-kant naar de 75%-kant diffunderen dan andersom. Hierdoor stijgt de hoeveelheid water aan 75%-kant en daalt de waterconcentratie aan de 25%-kant. De hoeveelheid water die nu diffundeert van 25 naar 75 neemt af en de hoeveelheid water die diffundeert van 75 naar 25 neemt toe. Hierdoor zal op den duur een evenwicht ontstaan waarin geen netto waterverplaatsing bestaat. Omdat het waterniveau aan de 75-kant stijgt en aan de 25-kant daalt zal in de evenwichtssituatie de concentratie aan beide zijden niet gelijk worden. Van dit principe wordt in combinatie met het tegenstroomprincipe gebruikgemaakt in de lus van Henle in de nieren om een zo geconcentreerd mogelijke oplossing (= urine) te krijgen.
De verhouding in het begin is in de ene bak 1/4 stof en 3/4 water (totaal 1 L) en in de ander bak 3/4 stof en 1/4 water (totaal 1 L). Door het drukverschil gaat water zich verplaatsen. Dan wordt aan de 25-kant het totaal < 1 L en in de andere kant het totaal > 1 L. Dit levert een drukverschil op waardoor de concentratie aan beide zijden niet gelijk kan worden.
== Osmotische waarde ==
De osmotische waarde is gelijk aan de druk die de opgeloste deeltjes zouden uitoefenen als ze zich als een gas in de lege ruimte zouden bevinden in die concentratie. Hieruit volgt dat de osmotische waarde slechts een functie is van het aantal opgeloste moleculen of ionen en niet van hun identiteit of grootte. Omdat oplossingen van veel stoffen sterk geconcentreerd kunnen zijn, kan de osmotische waarde (uitgedrukt in bar) zeer groot worden. De osmotische waarde van zeewater bijvoorbeeld is ongeveer 30 bar (30×105 Pa).
== Biologische processen ==
Osmose is een belangrijk proces in de levende natuur, omdat celmembranen semipermeabel zijn. Water kan wel vrij in en uit de cel vloeien, maar opgeloste zouten, proteïnen en andere stoffen, kunnen dat niet. Veel biologische processen zijn erop gericht om deze scheiding tot stand te brengen en in stand te houden. Bovendien is de stevigheid van kruidachtige planten grotendeels op osmose (en op turgordruk) gebaseerd. Als buiten de cel een lagere osmotische waarde heerst dan in de cel, gaat water de cel in. Omdat de celwand uitzetting voorkomt, verkrijgt de cel stevigheid. Daarom gaan planten hangen wanneer ze niet voldoende water krijgen.
== Omgekeerde osmose ==
Osmose kan ook in omgekeerde richting plaatsvinden door druk uit te oefenen op de vloeistof. Het membraan functioneert dan als een filter.
== Zie ook ==
Blauwe energie
Chemische tuin
Osmoregulatie
Osmotische druk
Turgordruk
== Externe links ==
Osmose-simulatie in NetLogo (Java-applet voor snelle pc's)
Osmose-simulatie in NetLogo (Java-applet voor langzame pc's)


Charlison Girigorio Benschop (Willemstad, 21 augustus 1989) is een Nederlands voetballer uit Curaçao die doorgaans als aanvaller speelt. In januari 2020 verruilde hij FC Groningen na een half jaar alweer voor Apollon Limasol. Benschop debuteerde in 2017 in het Curaçaos voetbalelftal.
== Clubcarrière ==
Bij RKC Waalwijk kwam hij terecht na gevoetbald te hebben in de jeugd bij SCO '63 en vv Spijkenisse. Benschop maakte op 11 januari 2008 zijn debuut in het betaalde voetbal, tegen Go Ahead Eagles. Op 28 september 2009 maakte AZ bekend een eerste optie te hebben op Benschop en op 17 maart 2010 werd bekend dat Benschop een vijfjarig contract bij de club uit Alkmaar getekend had. Op 8 februari 2012 maakte hij zijn eerste hattrick, tegen ADO Den Haag.
Op 3 juli 2012 tekende Benschop een vierjarig contract bij Stade Brest, ondanks een contract tot medio 2015 bij AZ. Eerder trok Brest onder anderen Kamel Chafni en Bernard Mendy aan. In zijn eerste seizoen voor Stade Brest maakte hij vijf doelpunten in 27 competitiewedstrijden. In de zomer van 2013 werd hij voor een jaar verhuurd aan het Duitse Fortuna Düsseldorf, op dat moment actief in de 2. Bundesliga. Dat nam hem in de zomer van 2014 definitief over.
Benschop tekende in juni 2015 een contract van 1 juli 2015 tot medio 2018 bij Hannover 96, dan spelend in de Bundesliga. Hij maakte op 15 augustus 2015 zijn debuut voor de club, tijdens een wedstrijd uit bij SV Darmstadt 98 in de eerste speelronde van het seizoen 2015/16. Benschop kwam in de 46ste minuut in het veld als vervanger van Felix Klaus. Twee minuten later maakte hij zijn eerste doelpunt voor Hannover, de 1-1 in de wedstrijd (eindstand 2-2). Medio 2018 ging Benschop naar FC Ingolstadt 04. In januari 2019 werd hij verhuurd aan De Graafschap.
In de zomer van 2019 tekende Benschop een 2-jarig contract bij FC Groningen, hij kwam transfervrij over van FC Ingolstadt 04. Na vijf wedstrijden als invaller in het veld te zijn gekomen leek hij een basisplaats op te eisen, maar uiteindelijk kregen toch anderen de voorkeur van trainer Danny Buijs. In januari 2020 werd bekend dat hij FC Groningen na een halfjaar alweer zou gaan verlaten en overstapte naar Apollon Limasol. Fortuna Sittard haalde Benschop transfervrij in januari 2022. Hij tekende tot 2023. In augustus 2022 stapte hij over naar De Graafschap en tekende voor één seizoen.
== Clubstatistieken ==
== Interlandcarrière ==
Benschop kwam eenmaal uit voor het Nederlands Beloftenelftal, waarin hij één keer tot scoren kwam. Hij debuteerde in 2017 in het Curaçaos voetbalelftal. Daarmee nam hij twee jaar later deel aan de Gold Cup 2019.
== Zie ook ==
Lijst van spelers van RKC Waalwijk
Lijst van spelers van AZ
Lijst van spelers van De Graafschap
Lijst van spelers van Fortuna Sittard
Lijst van spelers van FC Groningen
Lijst van spelers van Fortuna Düsseldorf


Een gebruikersomgeving of gebruikersinterface, van het Engelse user interface (UI), ook wel mens-machine-interface of man-machine interface (MMI) of human-machine interface (HMI), is de interface (intermediair) tussen een computer (of andere machine) en de mens die de computer gebruikt. De gebruikersinterface maakt interactie tussen mens en machine mogelijk. 
Een efficiënte gebruikersomgeving heeft een zo gebruiksvriendelijk en efficiënt mogelijk ontwerp. Dit betekent dat de gebruikers die het systeem gebruiken minimale input (invoer) hoeven te leveren om een gewenst resultaat te behalen. Het proces moet zo soepel mogelijk verlopen om de gebruiker een goede ervaring te geven. 
De gebruikersomgeving kan bestuurd worden op verschillende manieren. Traditioneel is dat via fysieke hardware zoals een toetsenbord of muis. Ook kan een gebruikersomgeving reageren op fysieke bewegingen, zoals zwaaien of met je hoofd schudden. Een conversational user interface (CUI) maakt het via spraakherkenning mogelijk om een machine te besturen door er tegen te praten.
In virtual reality (VR) is de gebruiker geheel omgeven door de gebruikersomgeving. Met augmented reality (AR) daarentegen wordt de gebruikersomgeving toegevoegd aan een projectie van de werkelijkheid.
== Voorbeelden ==
Grafische gebruikersinterface (GUI)
Opdrachtregelinterface (CLI)
Tekstuele gebruikersinterface (TUI)
== Toepassingen ==
=== Computers ===
De gebruikersomgeving is het totaal van alle delen van de hardware en software van een computer die gebruikt worden om de computer en de gebruiker te laten communiceren. Via de gebruikersinterface kunnen door de gebruiker gegevens worden ingevoerd met behulp van bijvoorbeeld een toetsenbord, muis of microfoon. Ook kan de computer gegevens en informatie tonen, bijvoorbeeld via een beeldscherm.
=== Auto's ===
Bij een auto bestaat de gebruikersomgeving onder andere uit de pedalen, het stuur, het dashboardinstrumentarium, de handrem en de versnellingspook. De gebruikersomgeving van een automobilist omvat vaak ook een routenavigatiesysteem.
=== Industriële systemen ===
In industriële systemen wordt een gebruikersomgeving meestal een HMI-systeem genoemd, wat een afkorting van human-machine interface is. Een HMI-systeem bestaat vaak uit een aanraakscherm met ingebouwde processor, geheugen en communicatiekaarten. De interface vergemakkelijkt het zichtbaar maken van gegevens voor de menselijke operator (visualisatie), het beïnvloeden van deze systemen (sturing) en het weergeven van alarmen. Voor de interface wordt vaak Supervisory control and data acquisition (SCADA)-software gebruikt.
Via de gebruikersomgeving kan de bediener (operator) de machine of delen ervan aan- of uitschakelen of snelheden veranderen. Naast besturen kan de operator ook van eventuele alarmen op de hoogte worden gebracht. Dit gebeurt als een te volgen systeem of parameter, ondanks de automatische regelingen, buiten zijn gedefinieerde toegestane ruimte komt. De operator kan dan via de gebruikersinterface ingrijpen om het proces te stabiliseren en te regelen.
Een gebruikersomgeving van een industrieel systeem bevat meestal ook een trendingmodule. Hiermee wordt de historie van bepaalde variabelen bijgehouden en in een grafiek weergegeven. Hierdoor kan een operator het proces beter in de gaten houden en na een storing beter terug zoeken wat er mis is gegaan.
== Literatuur ==
Dorau, Rainer (2011). Emotionales Interaktionsdesign: Gesten und Mimik interaktiver Systeme. Springer (Heidelberg, Dordrecht, London, New York). ISBN 978-3-642-03100-7.
== Zie ook ==
Mens-computerinteractie


Opsamates pauliani is een keversoort uit de familie van de boktorren (Cerambycidae). De wetenschappelijke naam van de soort werd voor het eerst geldig gepubliceerd in 1959 door Breuning & Villiers.


Calliotropis calcarata is een slakkensoort uit de familie van de Eucyclidae. De wetenschappelijke naam van de soort is voor het eerst geldig gepubliceerd in 1908 door Schepman.

