De Eerste van der Helststraat is een straat in Amsterdam-Zuid, De Pijp. De straat loopt van noord naar zuid vanaf de Stadhouderskade, Singelgracht naar het Sarphatipark. Het gedeelte tussen Gerard Doustraat en Sarphatipark droeg rond 1900 de naam Verlengde van der Helststraat.
De straat is genoemd naar kunstschilder Bartholomeus van der Helst en is in eerste instantie aangelegd als Van der Helststraat. De straat liep toen ook niet verder dan de Ceintuurbaan. Ten zuiden van die scheidslaan lag de gemeente Nieuwer-Amstel. Door de aanleg van het park Sarphatipark en de benoeming van de aanliggende straten tot Sarphatipark werd de straat ingekort en kreeg het haar definitieve naam en vorm. In de straat zit ter hoogte van het Gerard Douplein[1] een knik.
De straat is gebouwd aan het eind van de 19e eeuw, in tijden dat er soms onvoldoende geld was de gebouwen correct neer te zetten. Er moest rond 2000 op sommige plaatsen gesloopt en gerenoveerd worden. Inrijdend vanaf de Stadhouderskade is het een eigenlijk een binnenstraat van de Heineken. Rechts staat de oude brouwerij, links liggen kantoren van Heineken. In de straat was tot eind 20e eeuw Heineken Zonweringen (en ook glazenwasserij) gevestigd. Het traject naar en van Albert Cuypstraat is uitsluitend bedoeld voor voetgangers, in verband met brandveiligheid kunnen echter nooddiensten de straat wel door.