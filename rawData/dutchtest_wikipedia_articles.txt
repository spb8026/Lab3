
Nahangbagrus is een monotypisch geslacht van straalvinnige vissen uit de familie van de slanke meervallen (Amblycipitidae).
== Soorten ==
Nahangbagrus songamensis Nguyen & Vo, 2005


Philotrypesis emeryi is een vliesvleugelig insect uit de familie Pteromalidae. De wetenschappelijke naam is voor het eerst geldig gepubliceerd in 1926 door Grandi.


Viktor Klima (4 juni 1947) is een Oostenrijks politicus. Namens de Sociaaldemocratische Partij van Oostenrijk (SPÖ) was hij van 1997 tot 2000 bondskanselier van Oostenrijk.


Pygostolus falcatus is een insect dat behoort tot de orde vliesvleugeligen (Hymenoptera) en de familie van de schildwespen (Braconidae). De wetenschappelijke naam van de soort werd voor het eerst geldig gepubliceerd door Nees in 1834.


Chrysura oraniensis is een vliesvleugelig insect uit de familie van de goudwespen (Chrysididae). De wetenschappelijke naam van de soort is voor het eerst geldig gepubliceerd in 1849 door Lucas.


M.J. (Martin) Bruin (Scheveningen, 1934) is een Nederlands politicus van de PvdA.
Na het vervullen van zijn dienstplicht was hij vanaf 1957 ongeveer 18 jaar werkzaam bij het ministerie van defensie. Daarnaast was hij actief in de lokale politiek. Hij kwam in 1966 in de gemeenteraad van Zoetermeer waar hij van 1968 tot 1975 wethouder is geweest. In juni van dat laatste jaar werd hij benoemd tot burgemeester van de gemeenten Arkel en Kedichem. In augustus 1981 volgde hij zijn partijgenoot Vijgeboom op als burgemeester van Alblasserdam. Die benoeming zorgde aanvankelijk voor nogal wat problemen, omdat afgezien van de PvdA alle partijen in de raad een voorkeur hadden uitgesproken voor een burgemeester die geen PvdA-lid was. Uiteindelijk bleef Bruin daar tot zijn pensioen midden 1999 burgemeester.


Kenneth Charles Cope (Liverpool, 14 april 1931 – Southport, 11 september 2024) was een Brits acteur.
Zijn bekendste rol is die van Marty Hopkirk uit de serie Randall and Hopkirk (Deceased). Ook was hij drie jaar te zien als Ray Hilton in de serie Brookside. Verder speelde hij vele rollen in films, waaronder Dunkirk, George & Mildred, The Desperados en enkele Carry On-films.
Gastoptredens in televisieseries had hij onder meer in Kavangh QC, The Bill, A Touch of Frost en Catweazle.
Sinds 1961 was Cope getrouwd met actrice Renny Lister; ze kregen een dochter, Martha Cope. Ook zij is een actrice.
Cope overleed op 93-jarige leeftijd.
== Filmografie ==
Impulse (1954) - Hotel Desk Clerk (niet op aftiteling)
X: The Unknown (1956) - Sapper Lansing
Dixon of Dock Green (televisieserie) - Doug Beale (afl. The Roaring Boy, 1956)
Yangtse Incident: The Story of H.M.S. Amethyst (1957) - Mr. McNamara
The Adventures of Robin Hood (televisieserie) - Timothy Cox (afl. An Apple for the Archer, 1957)
These Dangerous Years (1957) - Juggler
The Adventures of Robin Hood (televisieserie) - Diccon (afl. The Mark, 1957)
Ivanhoe (televisieserie) - Warren (afl. The Escape, 1958)
Dunkirk (1958) - Lt. Lumpkin
Dixon of Dock Green (televisieserie) - Barney Dugan (afl. The Don't Like Policeman, 1958)
The Adventures of Robin Hood (televisieserie) - Alwyn the Squire (afl. Elixir of Youth, 1958)
Dixon of Dock Green (televisieserie) - Ned (afl. George Takes Whisky, 1958)
No Time to Die (1958) - Tweede Engelse soldaat
Naked Fury (1959) - Johnny
The Lady Is a Squire (1959) - Derek
The Adventures of William Tell (televisieserie) - Marco (afl. The Bandit, 1959)
Dixon of Dock Green (televisieserie) - Banks (afl. A Flask of Black Coffee, 1959)
The Unstoppable Man (1960) - Benny
The Criminal (1960) - Kelly
The Days of Vengeance (miniserie, 1960) - Reg Parrish
Dixon of Dock Green (televisieserie) - Ron Sharp (afl. Christmas Eve at the Nick, 1960)
Jungle Street (1961) - Johnny
Coronation Street (televisieserie) - Jed Stone (afl. 1.38, 1961)
Alcoa Presents: One Step Beyond (televisieserie) - Lionel (afl. The Villa, 1961)
The Edgar Wallace Mystery Theatre (televisieserie) - Derek Maitland (afl. Death Trap, 1962)
Studio Four (televisieserie) - Bill Lane (afl. North Flight, 1962)
Father Came Too! (1963) - Ron
The Damned (1963) - Sid
Tomorrow at Ten (1964) - Sergeant Grey
Genghis Khan (1965) - Subotai
The Edgar Wallace Mystery Theatre (televisieserie) - Joe Trent (afl. Change Partners, 1965)
Dateline Diamonds (1965) - Lester Benson alias Arthur Gittins
The Lance Percival Show (televisieserie) - Rol onbekend (1965)
Z-Cars (televisieserie) - Richie (afl. The Share Out, 1965)
Night of the Big Heat (1967) - Tinker Mason
Sanctuary (televisieserie) - Charlie Musgrove (afl. The Undefeated, 1967)
Z-Cars (televisieserie) - Frankie Hancock (afl. The Great Art Robbery: Part 1 & 2, 1967)
The Avengers (televisieserie) - Tom Savage (afl. The Bird Who Knew Too Much, 1967)
The Avengers (televisieserie) - Gardiner (afl. The Curious Case of the Countless Clues, 1968)
We Have Ways of Making You Laugh (televisieserie) - Verschillende rollen (1968)
Hammerhead (1968) - Motorrijder
A Twist of Sand (1968) - Flag Officer
The Desperados (1969) - Carlin
A Touch of the Other (1970) - Delger
Randall and Hopkirk (Deceased) (televisieserie) - Marty Hopkirk (26 afl., 1969-1970)
She'll Follow Your Anywhere (1971) - Mike Carter
Catweazle (televisieserie) - Jack Victor (afl. The Wogle Stone, 1971)
Carry on at Your Convenience (1971) - Vic Spanner
Rentadick (1972) - West
Carry on Matron (1972) - Cyril Carter
The Adventures of Black Beauty (televisieserie) - Henry Thackeray (afl. Sailor on a Horse, 1973)
Crown Court (televisieserie) - Rol onbekend (afl. The Assault on Choga Star, 1974)
ITV Playhouse (televisieserie) - Rol onbekend (afl. Love Affair, 1974)
Juggernaut (1974) - Bridgeman
Dixon of Dock Green (televisieserie) - Harold Tovey (afl. Jackpot, 1976)
The Famous Five (televisieserie) - Sam (afl. Five Are Together Again: Part 1 & 2, 1978)
Shelley (televisieserie) - Alan Forsyth (afl. Moving In, 1979, The Nelson Touch, 1979)
Minder (televisieserie) - Albert Stubbs (afl. Bury My Half at Waltham Green, 1979)
George & Mildred (1980) - Harvey
Play for Today (televisieserie) - Rol onbekend (afl. The Vanishing Army, 1980)
Doctor Who (televisieserie) - Packard (afl. Warriors' Gate: Part 1, 1981)
Levkas Man (televisieserie) - Rol onbekend (1981)
Strangers (televisieserie) - DCS Miller (afl. A Free Weekend in the Country, 1982)
Juliet Bravo (televisieserie) - Freddie Cooper (afl. Who's Your Friend?, 1983)
Bootle Saddles (televisieserie) - Percy James (afl. onbekend, 1984)
Minder (televisieserie) - Scooter (afl. Waiting for Goddard, 1985)
King & Castle (televisieserie) - Ernest Midgeley (afl. Exodus, 1986)
Truckers (televisieserie) - Rol onbekend (1987)
Sleeping Murder (televisiefilm, 1987) - Jackie Afflick
Rumpole of the Bailey (televisieserie) - Norman (afl. Rumpole and the Judge's Elbow, 1987)
Casualty (televisieserie) - Archie Higgs (afl. Desperate Odds, 1988)
Bergerac (televisieserie) - Ted Swinton (afl. Natural Enemies, 1989)
Making News (televisieserie) - Mac Thorpe (afl. Line of Fire, 1990)
Uncle Jack and Operation Green (televisieserie) - De kolonel (afl. Oil, 1990)
Minder (televisieserie) - Phelan (afl. Bring Me the Head of Arthur Daley, 1994)
Captives (1994) - Dr. Hockley
Lovejoy (televisieserie) - John Ikin (afl. Somewhere: Over the Rainbow?, 1994)
Medics (televisieserie) - Roy Banks (afl. Second Chance, 1995)
A Touch of Frost (televisieserie) - Charlie Fairclough (afl. True Confessions, 1997)
Goodnight Sweetheart (televisieserie) - Huurbaas (afl. The Leaving of Liverpool, 1997)
Last of the Summer Wine (televisieserie) - Lance (afl. The Love-Mobile, 1997)
Kavangh QC (televisieserie) - Maurice Fitzalan (afl. Time of Need, 1999)
Brookside (televisieserie) - Ray Hilton (afl. onbekend, 1999-2002)
Doctors (televisieserie) - Brian Holland (afl. Too Darn Hot, 2004)
Waking the Dead (televisieserie) - Neville Harding (afl. Shadowplay: Part 1, 2004)
The Bill (televisieserie) - Jimmy Hastings (afl. 378, 2006, 379, 2006)
Doctors (televisieserie) - Frank Leakey (afl. Invisible Touch, 2007)


Oscar Dennard (rond 1928 – Caïro, 1960) was een Amerikaanse jazzpianist.
== Biografie ==
Oscar Dennard bezocht de Gibbs High School in Saint Petersburg (Florida), woonde later in Memphis (Tennessee) en Des Moines, voordat hij vanaf het midden van de jaren 1950 voor Lionel Hampton werkte. Hij nam ook deel aan een aantal opnamesessies van Hampton, maar kreeg zelden kansen voor solo's, zoals een kwartetsessie (bezoek aan een wolkenkrabber) in 1956 voor Jazztone met Hampton, Oscar Pettiford en Gus Johnson. In januari 1956 nam Dennard het trio op voor het Henson-label met Joe Benjamin (bas) en Osie Johnson (drums). De opnamen bleven echter ongepubliceerd. Dennard werkte in 1958 aan opnamen van A.K. Salim voor Savoy Records en door Jesse Powell (Blow Man Blow bij Jubilee Records, 1959).
Dennard vormde een kwartet met trompettist Idrees Sulieman, bassist Jamil Nasser en drummer Buster Smith. De Dennard/Sulieman-band ging in 1959 op tournee door Europa en Noord-Afrika, met stops o.a. in Parijs, Zürich, St. Gallen en Tunesië. In Parijs speelden ze op 11 maart 1959 met Lester Young, René Urtreger en Jimmy Gourley. De D.B. Blues werd opgenomen door de Franse radio, maar werd niet uitgebracht. In Tanger nam Dennard zijn enige album Legendary Oscar Dennard op onder zijn eigen naam in de studio van het lokale radiostation in juli 1959, dat werd uitgebracht bij het Japanse label Somethin' Else. Ze speelden daarop o.a. jazzstandards, zoals All of You en Stella by Starlight en Charlie Parker-nummers (Confirmation). Toen hij in Egypte aankwam, kreeg Dennard tyfus en stierf in 1960 in Caïro. Slide Hampton omschreef Dennard als een groot pianist, een echt genie waarvan de meeste mensen nog nooit hadden gehoord. Zijn metgezel Idrees Sulieman bracht ook een eerbetoon aan de pianist, wiens vaardigheden niet voldoende zijn vastgelegd in de weinige beschikbare opnamen. Dennard nam tussen 1956 en 1959 deel aan 18 opnamesessies.
== Overlijden ==
Oscar Dennard overleed in 1960 op ca. 32-jarige leeftijd.


De Universiteit van Birmingham (Engels: University of Birmingham, informeel Birmingham University) is een Britse universiteit, gelegen in Birmingham (Engeland). De universiteit werd opgericht in Edgbaston in 1900. De universiteit is lid van de Russellgroep en oprichtend lid van de Universitas 21. In augustus 2010 stond de universiteit op de 10e plaats van beste universiteiten in het Verenigd Koninkrijk en op de 59e plaats in de wereld volgens de QS World University Rankings.
== Geschiedenis ==
=== Birmingham Medical School en Mason Science College ===
De Medische School van Birmingham (Engels: Birmingham Medical School) (nu onderdeel van de universiteit, hetend University of Birmingham Medical School) kan gezien worden als het begin van de universiteit. De school werd opgericht in 1828, hoewel William Sands Cox – die de school oprichtte – er al les gaf vanaf 1825. In 1843 kreeg de medische school de naam Queen's College.
In 1875 richtte Josiah Mason de Mason Science College op. Dit was een kernpunt voor het uiteindelijke ontstaan van de Universiteit van Birmingham. In 1882 werden de onderdelen scheikunde, plantkunde en psychologie verplaatst naar de Mason Science College, later gevolgd door de afdelingen natuurkunde en vergelijkende anatomie. Hierdoor nam het belang van Mason Science College sterk toe. In 1898 werd Joseph Chamberlain hoofd van het college van bestuur.
=== Koninklijke acte ===
Op 24 maart, 1900, kende Koningin Victorica een Royal Charter toe, een toegekende acte door de monarch. Hiermee is het aanneembaar dat de Universiteit van Birmingham de eerste redbrickuniversiteit is: een Britse erkende universiteit die voor de Eerste Wereldoorlog is opgericht, hoewel dit door verscheidene universiteiten wordt betwist en sommigen zelf de titel eisen, waaronder de Universiteit van Manchester. De transformatie van Mason University College naar University of Birmingham was compleet. Het werd de eerste campusuniversiteit van Engeland. De acte bevatte ook de provisie voor een Faculteit voor Handel, die werd opgericht in 1901 door William Ashley. Hierdoor werd de universiteit de eerste business school van Engeland. Dankzij de Calthorpe-familie kreeg de universiteit 10 hectare land.
=== Uitbreiding ===
In 1939 werd het Barberinstituut van Schone Kunsten (en:Barber Institute of Fine Arts) - ontworpen door Robert Atkinson - geopend. In 1956 kwam het onderdeel Foundation Engineering erbij. In 1957 werden Hugh Casson en Neville Conder door de universiteit gevraagd om een plan te bedenken voor het terrein waar de oude gebouwen uit 1900 stonden - die incompleet waren - te renoveren. De universiteit huurde later andere architecten in om het plan uiteindelijk uit te voeren. Tijdens de jaren zestig breidde de universiteit zich uit en renoveerde vele gebouwen. In 1973 werd een treinstation, bedoeld voor de universiteit, geopend. Hiermee is de Universiteit van Birmingham de enige universiteit met een eigen treinstation.
=== Kanseliers ===
== Campus ==
De hoofdcampus (Edgbaston Campus) van de universiteit omvat 4.8 km, gelegen zuid-west van het centrum van Birmingham in Edgbaston. De hoofdcampus staat om de Joseph Chamberlain Memorial Clock Tower, ook wel Old Joe genoemd, gebouwd om Joseph Chamberlain te herdenken. De Great Hall (Grote Hal) is te vinden in het Aston Webb-gebouw, de Chancellor's Court. In het gebouw is ook een geologisch museum te vinden, genaamd: The Lapworth Museum of Geology, genoemd naar Charles Lapworth, een geologist die aan de Mason Science College werkte. In de jaren zestig is de campus sterk uitgebreid. Op de campus is ook een leercentrum te vinden, waar ook het beeld Faraday te vinden is. Het werd geschonken aan de universiteit door Sir Edward Paolozzi.
De universiteit heeft ook een botanische tuin van 24.000 vierkante meter: The Winterbourne Botanic Garden. De Universiteit van Birmingham is de eerste universiteit met een eigen boerenmarkt op de campus. De campus kan worden onderverdeeld in: The Edgbaston Campus, The Selly Oak Campus, The Sculpture Trail, The Shakespeare Institute, The Ironbridge Institute, de botanische tuin en The Barber Institute.
== Bekende alumni ==
== Trivia ==
Het laatst bekende geval van pokken in de wereld deed zich hier voor in september 1978, toen Janet Parker, een fotografe bij de medische faculteit van de universiteit van Birmingham de ziekte opliep en eraan overleed. Er was op dat moment in dat gebouw een pokken-onderzoeksproject gaande. De exacte besmettingsweg is echter nooit gevonden.
== Externe links ==
(en)  Universiteit van Birmingham
(en)  Universiteit van Birmingham-profiel
== Referenties ==


Aérocentre is een Frans cluster van bedrijven- en onderzoekscentra in de lucht- en ruimtevaartindustrie. Het cluster is gevestigd in de regio Centre-Val de Loire. Aérocentre werd opgericht in 2009 en is voornamelijk geconcentreerd rond de stad Châteauroux.
De ruim 321 aangesloten bedrijven zorgen voor zo'n 20.000 banen in de lucht- en ruimtevaartindustrie.
De leden zijn :
Agence régionale pour l'innovation (Nederlandse vertaling: Agentschap voor innovatie)
Banque populaire (Nederlandse vertaling: Volksbank)
Airemploi
Centre des études supérieures industrielles (Nederlandse vertaling: Technische universiteit)
Électricité de France (EDF) (Nederlandse vertaling: Elektriciteitscentrale)
Institut polytechnique des sciences avancées (IPSA), (Nederlandse vertaling: Universiteit voor luchtvaart)
== Externe link ==
(de) (en) (es) (fr) (it)  Website van Aérocentre


De St. Georges Golf & Country Club is een golfclub en een countryclub in Canada. De club werd opgericht in 1929 en bevindt zich in Toronto, Ontario. De club beschikt over een 18-holes golfbaan met een par van 71 en werd ontworpen door de golfbaanarchitect Stanley Thompson.
Naast een golfbaan, beschikt de club ook over een curlingbaan, een restaurant en een feestzaal.
== Golftoernooien ==
Voor het golftoernooi voor de heren is de lengte van de baan voor de heren 6522 m met een par van 71. De course rating is 73,7 en de slope rating is 133.
Canadees Open: 1933, 1949, 1960, 1968, 2010 en 2022
== Zie ook ==
Lijst van golfbanen in Canada
== Externe link ==
(en)  Officiële website


Lindholmiola pirinensis is een slakkensoort uit de familie van de Helicodontidae. De wetenschappelijke naam van de soort is voor het eerst geldig gepubliceerd in 1954 door S.H.F. Jaeckel.


Hydropsyche wittei is een schietmot uit de familie Hydropsychidae. De soort komt voor in het Afrotropisch gebied.


Rybníky (Duits: Ribnik) is een Tsjechische gemeente in de regio Zuid-Moravië, en maakt deel uit van het district Znojmo.
Rybníky telt 423 inwoners.


Een studentenvereniging is een type studentenorganisatie, waarbij de leden student zijn of zijn geweest. Een studentenvereniging heeft een bepaalde activiteit tot doel: meestal het bevorderen van contacten tussen studenten onderling en tussen studenten en oud-studenten, wat met name het geval is bij studentengezelligheidsverenigingen. Daarnaast zijn er ook studentensportverenigingen en studentenverenigingen die rond een inhoudelijk thema of principe werken, zoals een politieke ideologie, een filosofisch beginsel, internationale betrekkingen of een religieuze overtuiging.
Daarnaast zijn er nog studieverenigingen en studiestichtingen die zich op één of meerdere studies richten en daarbij, naast het sociale aspect, diensten verleent die relevant zijn voor de studie, zoals lezingen, stages en studiereizen. Een studentenvereniging is niet hetzelfde als een studentenclub: een club is exclusiever dan een vereniging en daarom meestal ook veel kleiner. Bij een studentenclub moet men gevraagd worden, terwijl bij de meeste studentenverenigingen dit niet het geval is.
== De studentenvereniging in Nederland ==
Tot 1725 was het in Nederland gebruikelijk dat studenten zich aansloten bij organisaties van studenten uit dezelfde streek. Deze werden nationes genoemd. Universiteiten stonden overigens altijd negatief tegenover de nationes. Met name de voortdurende vechtpartijen, waarbij leden het gebruik van wapens niet schuwden, was aanleiding tot het regelmatig verbieden van dit soort verenigingen door de universiteitsbesturen.
Na de Franse tijd worden de corpora opgericht, waarvan het eerste wordt opgericht op 4 februari 1815, het Groninger Studenten Corps Vindicat atque Polit. Deze corpora zijn ontstaan uit de Groensenaten die in alle academiesteden voorkwamen. Binnen de corpora zie je vandaag de dag nog nazaten van de nationes, de zogenaamde streekgenootschappen of bittergenootschappen. Rond de Belgische afscheiding (1830-1839) vond men binnen de corpora dat Nederland ook door de studenten verdedigd moest worden, zoals eerder in de geschiedenis ook al was gebeurd. De studentenweerbaarheidsverenigingen werden daartoe binnen de corpora opgericht. Ook deze weerbaarheidsverenigingen bestaan nog. Het verhaal gaat dat ze slechts één keer in een oorlog "meevochten" (de Belgische afscheiding), waarbij de enige dode een jongen was die in zijn dronkenschap uit een boom viel tijdens de Tiendaagse Veldtocht. Van werkelijke betrokkenheid kwam het niet, want vlak daarna moest het Nederlandse leger zich onder Franse druk terugtrekken.
Tot het eind van de 19e eeuw waren de studentencorpora de enige verenigingen. Al in de jaren zeventig en tachtig van de 19e eeuw daalde het percentage studenten met een hoge afkomst, en bleken de hoge kosten van lidmaatschap bij een van de Corpora voor een groeiend aantal studenten niet op te brengen. Hierdoor ontstonden de Bonden, met als eerste (nog bekende) de Utrechtsche Studenten Bond in 1884, gevolgd door de Amsterdamsche Studenten Bond in 1885. Deze bonden kenden voor het eerst een gelijkwaardigheid der leden, gemakkelijke toetreding (geen ontgroening) en lage financiële lasten. De meeste Bonden overleefden het echter niet, en verdwenen weer na enige tijd, de Utrechtsche Studenten Bond fuseerde al in 1885 met het USC. De enige bond die tot op de dag van vandaag bestaat is de Delftsche Studenten Bond. Vanaf 1886 ontstonden er in verschillende steden ook studentenverenigingen met een religieuze grondslag, met name rooms-katholieke en gereformeerde verenigingen, die zich elk in een eigen Unie verenigden, respectievelijk het latere Aller Heiligen Convent (AHC) en de Unie der Societas Studiosorum Reformatorum (SSR). De Bonden die wel levensvatbaar bleken werden opgevolgd door de Unitates en verenigden zich eveneens, een verband dat later uit zal groeien tot de Federatie van Unitates en Bonden (FUB).
Na de Tweede Wereldoorlog steeg het aantal studenten en daarmee het aantal leden nog verder, waardoor het fenomeen jaarclub zijn opgang maakte. De verenigingen werden namelijk zo groot dat er behoefte kwam aan een vaste vriendenkring van 10-20 personen. In de loop der tijden is de jaarclubstructuur de pijler onder veel grotere verenigingen geworden, hoewel een aantal verenigingen ervoor heeft gekozen een dispuutstructuur te gebruiken.
De jaren 60 en 70 van de 20e eeuw brachten grote veranderingen. Ontgroeningen raakten uit de tijd, net als de verschillende andere gewoonten en gebruiken. Het studentenleven binnen de verenigingen werd als een "elitair gebeuren" gezien, dat volledig uit de tijd was. Er ontstonden kleine groeperingen die zich van de grote vereniging afscheidden, omdat ze zich niet meer in de oude verenigingen thuisvoelden. Binnen de reeds bestaande verenigingen ontstond er discussie over het zijn van een vereniging waar slechts studenten van lid mochten worden. Een deel van de verenigingen besloot zich dan ook om te zetten naar open jongerenverenigingen. Binnen de grote verenigingen van het AHC en de SSR ontstonden er discussies over de religieuze grondslag, wat bij een groot aantal van de verenigingen leidde tot een grondslagwijziging waarbij het geloof meer en meer naar de achtergrond gedrongen werd. De corpora werden door deze ontwikkelingen geconfronteerd met een dalend ledental. Een van de directe gevolgen was het fuseren van een aantal ongemengde corpora, hoewel Utrecht vandaag de dag nog steeds een ongemengd corps kent.
In de jaren 80 en jaren 90 van de 20e eeuw kwam er een ommekeer in deze ontwikkeling. Het aantal leden nam bij de studentenverenigingen weer toe, en een aantal verenigingen die een open vereniging waren geworden werden weer een vereniging alleen voor studenten. Mores werden in ere hersteld, jasje-dasje kwam weer in zwang en ook ontgroeningen werden weer ingesteld.
In Nederland is nog steeds een groot aantal studentengezelligheidsverenigingen te vinden, die in een aantal groepen onder te brengen zijn:
De corpora, verenigd in de Algemene Senaten Vergadering (ASV). Traditionele verenigingen, op liberale leest geschoeid. Meestal zijn zij de grootste en oudste verenigingen in een stad. Vindicat atque Polit (Groningen) is hiervan de oudste.
Het intercity verbond, bestaande uit Unitas Amsterdam, Unitas Utrecht, Augustinus Leiden en S.S.R. Rotterdam. Dit verbond behoort tot de moderne groep en is opgericht in 2001.
De van oorsprong katholieke verenigingen, verenigd in het AHC. De meeste zijn traditionele verenigingen, waar het geloof geen grote plaats meer heeft. Vaak komt de religieuze grondslag nog enkel tot uiting in een lijfspreuk of een traditioneel lied van de vereniging.
Een breed scala aan "open verenigingen", variërend van gematigd traditioneel tot absoluut niet traditioneel, deels afhankelijk van hun ontstaansgeschiedenis. Dit kunnen ex-gereformeerde verenigingen zijn, afsplitsingen van de corpora of andere verenigingen die in de loop van de tijd ontstaan zijn.
De confessionele verenigingen, met name christelijk en islamitisch. Hierbij is het geloof een wezenlijk onderdeel van de activiteiten: naast borrels en feesten worden bijvoorbeeld ook heilige teksten besproken. De meeste verenigingen zijn niet groot, met een aantal uitzonderingen. De meeste christelijke verenigingen maken deel uit van de Ichthus Verenigingen, de Alpha Studentenverenigingen, de Navigators Studentenverenigingen, C.S.F.R. (reformatorisch) of HBOLOOG (HBO-verenigingen) en VGS-Nederland (WO-verenigingen) (beide gereformeerd).
De open jongerenverenigingen. Hoewel ze zich niet alleen op studenten richten, worden ze vaak wel tot de studentenverenigingen gerekend, aangezien deze verenigingen veelal bezocht en beheerd worden door studenten.
Sinds het eerste decennium van de 21e eeuw ontstaan er lhbt-studentenverenigingen, die zich speciaal richten op studenten die zich als bijvoorbeeld lesbisch, homoseksueel, biseksueel of transgender identificeren, of andere identiteiten op het gebied van seksualiteit en/of gender aannemen.
Vetes tussen verenigingen zijn bekend onder studenten. De corpora en linksere verenigingen mogen zich graag tegen elkaar afzetten. Daarnaast zijn het corps en het AHC in vrijwel iedere stad elkaars concurrenten. Vroeger vochten nationes hun geschillen op straat uit, waarbij het gebruik van straatstenen, sabels en degens niet geschuwd werd. Nu worden geschillen op een ludiekere manier uitgevochten, door bijvoorbeeld elkaars vlaggen te stelen, of "in te vechten". Hierbij vinden ook incidenten plaats die de krant halen, zoals de actie van SSN Roland eind jaren 50 waarbij leden een inval deden in de sociëteit van RKSV Albertus Magnus en daar gestolen vaandels met behulp van traangas terugnamen. Dit werd overigens wel beschouwd als een overschrijding van het toelaatbare.
== De studentenvereniging in Vlaanderen ==
In Vlaanderen is de typische naam van de gezelligheidsverenigingen voor studenten studentenclub. Dit zijn kleine of middelgrote verenigingen van studenten die zich groeperen met het primaire of uitsluitende oogmerk sociale activiteiten te ontplooien. Er bestaat een veelvoud aan studentenclubs en er bestaan grote verschillen tussen de clubs in de studentensteden onderling. De oudste studentenclubs groeperen zich naar regionale herkomst van de leden en zijn streekgebonden. De jongere studentenclubs groeperen zich op toevallige wijze, of op basis van sociale herkomst van de leden.
Er bestaat een verschil tussen de studentenverenigingen aan de grote universiteitssteden, en de studentenverenigingen aan de kleinere hogescholen en instellingen van hoger onderwijs. Studentenverenigingen zijn soms gemengd, soms exclusief toegankelijk voor mannelijke of vrouwelijke studenten.
Studentenverenigingen hanteren diverse studententradities. In Vlaanderen zijn er twee grote breuklijnen in de verschillende studententradities. Enerzijds is dit de tegenstelling tussen tradities die binnen een katholiek milieu zijn ontstaan, bijvoorbeeld de Katholieke Universiteit Leuven, en tradities die binnen een vrijzinnig milieu zijn ontstaan, bijvoorbeeld de Vrije Universiteit Brussel. Anderzijds is dit de tegenstelling tussen tradities die binnen een typisch Vlaams-Nederlandstalig kader zijn ontstaan, en de tradities die in een unitair-Belgisch-Franstalig kader zijn ontwikkeld. Het dragen van witte jassen bijvoorbeeld behoort typisch tot de vrijzinnige studententraditie, evenals het gebruik van de crapuleuze, een studentenpet met een zeer lange klep. Het dragen van een 'calotte' of 'toque', een astrakan muts naar model van de Pauselijke Zoeaven is een typisch katholieke traditie. Deze traditie is tegelijkertijd een feitelijke unitair-Belgische-Franstalige traditie, omdat katholieke Vlamingen sedert jaar en dag een studentenpet naar Duits model dragen.
Naast de studentenvereniging bestaat de faculteitskring. Dit zijn middelgrote tot grote verenigingen van studenten die zich groeperen met meervoudig oogmerk. Het ontplooien van sociale activiteiten is er een van. Maar het behulpzaam zijn in de studie, door het behartigen van studentenbelangen en het leveren van cursussen is een ander oogmerk. Een faculteitskring kenmerkt zich hierdoor dat ze altijd studenten groepeert uit dezelfde studierichting of faculteit van dezelfde grotere universiteit, of van dezelfde kleinere hogeschool of instelling van hoger onderwijs. Faculteitskringen zijn altijd gemengd. Deze verenigingen zijn desondanks niet aan te merken als wat in Nederland onder studievereniging bekendstaat, aangezien het studieaspect meestal bijkomstig is.
Een vereniging voor Nederlandse studenten in België is Hollandia Lovaniensis. Deze bevindt zich in de universiteitsstad Leuven. Het is een van de oudste verenigingen (oprichting 1886) en zeer traditioneel.
=== Vlaamse (katholieke) traditie ===
De van oorsprong katholieke traditie, die de codex van KVHV hanteert, komt naast de liberale traditie het meest voor in Vlaanderen. Het historisch voorbeeld van deze verenigingen zijn de Duitse Studentenverbindung, met KVHV en K.A.V. Lovania Leuven als pioniers, hoewel er een aantal lichte mutaties in Vlaanderen ingang hebben gevonden.
==== Pet en lint ====
In Ons Leven, 20e jaargang, nummer 13, wordt de invoering van een eigen Vlaamse Verbondspet, in tegenstelling tot de algemeen Belgische crapuleuze of de katholiek Belgische toque omschreven als de eerste heuse Vlaamsche pet. Edmond de Goeyse relativeert dit en stelt in zijn bijdrage Studentenpetten en ruzies erom te Leuven aan het boek O vrij studentenheerlijkheid - Historisch-studentikoze schetsen dat deze pet wel een eigen pet was voor de Vlaamse studenten, maar dat oorsprong en wezen Duits zijn. Ze werd gewoon integraal overgenomen uit de algemeen Duitse studententradities.
Het was Jef van den Eynde die de grote gangmaker was van de eerste eigen Vlaamse studentenpet. Hij vond steun bij bevriende commilitones, zoals Alfons de Groeve, Juul Spincemaille, Filip van Isacker, Hubert Verwilgen en professor Lodewijk Scharpé. Allen deelden zij zijn bekommernis het studentenleven te Leuven op te voeren tot een hoog cultureel peil en te veredelen.
Van den Eynde baseerde zich concreet op twee voorbeelden die aanwezig waren te Leuven. enerzijds was dit het toen veel gespeelde romantische toneelstuk Alt-Heidelberg van Wilhelm Meyer-Förster. Anderzijds was dit de Katholische Academische Verbindung Lovania zu Löwen.
Alt-Heidelberg was een uitermate kleurrijk en populair toneelstuk. Een verslag in Ons Leven, 19e jaargang, nummer 8-9 stelt overtuigend: Vooral sedert de opvoering van Oud-Heidelberg houden wij aan gebruiken en voorwerpen die den student eigen zijn en hem later zijn studentenleven zullen herinneren. Die pracht van kleuren, die bonte wemeling van petten en driebanden wierpen als een gefonkel van lentezon in onze feesten van het Vlaams Verbond. Jef van den Eynde was zelf lid van Lovania Löwen en kwam daar rechtstreeks in aanraking met de Duitse studententradities in het algemeen, en de katholieke variant daarvan in het bijzonder. Deze variant was bijzonder sterk aanwezig, daar Lovania een dochter was van de oudste katholieke studentenvereniging van Duitsland, Bavaria Bonn, een vereniging die tot op heden een bijzonder hoge graad van zelfbewustzijn heeft.
Een kleine ronde pet uit laken met een kort lederen klepje werd gekozen in 1907 als Vlaamse standaard. Deze werden besteld bij de Studentenutensilien und Couleurbandfabrik Carl Roth uit het Beierse Würzburg. De kleur van de pet en de driekleurige band rondom de pet verschilden van gouwgilde tot gouwgilde, en van club tot club. Elke gouwgilde en club hadden hun eigen kleuren. Er waren groene, rode, paarse, blauwe, wijnkleurige, oranje en witte petten. Op deze petten werden geen faculteitskentekens noch jaarsterren gedragen. Dit is tot op heden nog steeds de traditionele regel in KVHV-Leuven. Ook de bierpetjes die tot op heden door menig Vlaamse studentenclub worden gedragen, waren reeds aanwezig bij Lovania en werden door inactieve leden gedragen tijdens activiteiten. Dergelijke petten waren echter zeer duur in aankoop. In 1907 varieerde de prijs tussen de 2,50 en 3,00 Reichsmark. Deze kosten werd integraal door Jef van den Eynde gedragen.
Toentertijd werd nog van driebanden gesproken in plaats van het nu gebruikelijke linten. Deze tricolore linten werden gedragen in de klassieke breedte van 27 mm door zowel schachten, ouderejaars als oud-leden. Ook het brede Vlaamse preseslint van 100 mm vindt haar rechtstreekse oorsprong hier. De bestuursleden droegen namelijk dergelijke brede linten tijdens officiële plechtigheden. De enige Vlaamse toevoeging is het aanbrengen van het wapenschild van de vereniging op deze brede linten.
Wat de filosofie van het kleurdragen of Couleur tragen aangaat werd deze bewust overgenomen. Men droeg niet langer een of andere persoonlijke studentenpet, men droeg een corpspet, die Vlaamsche stambewustheid en solidariteit symboliseerde. Pet en lint symboliseerden één en dezelfde gedacht, namelijk kleur bekennen als katholiek en Vlaming en de onderlinge verbondenheid uitdragen.
Ook bij de vormvoorschriften wijken de Vlaamse tradities niet wezenlijk af van het historische voorbeeld. Slechts een lichte mutatie heeft in Vlaanderen ingang gevonden. In de Duitse traditie dragen schachten hun lint over de rechterschouder, in de Vlaamse traditie wordt het schachtenlint over de linkerschouder gedragen. Terwijl in de Duitse traditie het onderscheid tussen schachten en ouderejaars visueel wordt duidelijk gemaakt door een van de drie kleuren van het lint weg te laten bij de schachten, totdat ze ontgroend worden, wordt in de Vlaamse traditie hiervan afgeweken. Schachten dragen ook drie kleuren in hun lint, maar dragen het over de linkerschouder. De oorzaak hiervan is waarschijnlijk te vinden in de hoge financiële kosten voor het aanmaken van dergelijke linten. Het hanteren van twee verschillende linten verdubbelt natuurlijk de kosten van dit studentikoos artikel, wat toentertijd niet vanzelfsprekend was.
==== Verbondsschild en monogram ====
Jef van den Eynde liet zich als lid inspireren door het wapenschild van Lovania om in 1902, toen het Vlaams Verbond ontstond na de splitsing van de unitaire Société Générale des Etudiants, haar een vormelijke identiteit te geven. Het concept werd volledig overgenomen, mutatis mutandis. Enkel, de driekleur en het monogram werden logischerwijze aangepast, en het wapenschild van het Hertogdom Brabant dat toen als unitair gold, werd vervangen door het wapenschild van het Graafschap Vlaanderen. Enkel in het rechterbovenkwartier werd in plaats van een verwijzing naar het academisch karakter een verwijzing naar de regionale gildenstructuur van de aangesloten studentenclubs ingevoegd.
Van den Eynde heeft ook het verenigingsmonogram ingevoerd. De enige innovatie die alhier is gebeurd, is dit monogram niet langer op basis van de Latijnse woorden vivat, crescat et floreat te doen maar op basis van de Nederlandse vertaling leve, groeie en bloeie. Dit monogram is echter het enige Nederlandstalige monogram gebleven. Later zou Edmond de Goeyse teruggrijpen naar het Latijnse origineel om de diverse clubmonogrammen te ontwerpen. Hierbij heeft hij in een meerderheid van de gevallen exacte kopieën genomen van reeds gehanteerde monogrammen die gangbaar waren in het Cartellverband der katholischen deutschen Studentenverbindungen.
==== Codificering ====
Als Jef van den Eynde de Duitse studententradities in Leuven heeft ingevoerd, heeft Edmond de Goeyse ze veralgemeend, door ze te codificeren en verplichtend op te leggen aan alle Vlaamse katholieke studentenclubs te Leuven. Hij deed dit door het oprichten van het Seniorenkonvent Leuven in 1928. Via deze weg wilde hij opnieuw trachten het Vlaamse studentenleven te veredelen. Hij was hieraan begonnen met de oprichting van Bezem Brussel in 1925, een traditionele studentenclub voor de Brusselse studenten te Leuven. Samen met Paul Lebeau en Willem Melis bundelde hij in het academiejaar 1927-1928 de krachten om de lessen van dit experiment in studententradities uit te dragen in Leuven. De Lovania werd toen heropgericht. Deze heeft een jaar bestaan vooraleer de werking werd stopgezet. Toch was de hier opgedane ervaring niet verloren en directe aanleiding voor het oprichten het het Leuvense SK. Willem Melis schrijft hierover in zijn bijdrage Persoonlijke herinneringen in het boek Bijdragen tot de geschiedenis van een generatie - Een liber amicorum voor mr. Willem Melis het volgende: Het kan wonder voorkomen, maar het is aan deze zeer kameraadschappelijke drinkgelagen, geordend door den rapierslag van de Letzeburgische preses Lovaniae, dat het Leuvense Seniorenkonvent twee jaar later gesticht, en de meteen ingevoerde cerevisen en de nieuwsoortige clublinten in eerste instantie hun ontstaan te danken hebben.
==== Nawerking tot vandaag ====
Het studentenleven aan de sedert 1425 bestaande Katholieke Universiteit Leuven heeft een grote uitstraling gekend. In de eerste plaats werden de katholieke en Vlaamse tradities die hier waren gevormd, naar vorm en inhoud overgenomen door andere katholieke studentenverenigingen in Vlaanderen, die verbonden waren aan andere onderwijsinstellingen. Dit gebeurde voor en na de Tweede Wereldoorlog. Van daaruit zijn ze verder verspreid geraakt in gans Vlaanderen en dienden na verloop van tijd als toonaangevend model voor studentikoziteit.
Natuurlijk bestaat er ook een uitgesproken vrijzinnige Vlaamse studententraditie, maar zelfs deze heeft wezenlijke elementen hieruit overgenomen. Na verloop van tijd werden er zelf, selectief, elementen geïntroduceerd in de Franstalige studententradities in België. Alhoewel deze tradities bij elke verdere veralgemening een stuk werden verwaterd, is de historische oorsprong nog duidelijk te duiden. Het minste elementen zijn overgenomen in de Franstalige vrijzinnige studentenwereld.
Zelfs in Zuid-Nederland zijn selectief vorm- en structuurelementen overgenomen uit deze traditie. Vooral in Maastricht kan men dit tot op vandaag vaststellen. De SV Circumflex Maastricht kent aldus het gebruik van het wapenschild en het monogram. Verder worden er cantussen en zangfeesten georganiseerd, en wordt gedeeltelijk dezelfde titulatuur gehanteerd voor de bestuursleden.
De algemene verloedering van de historische studententradities onder invloed van een algemene maatschappelijke terugval in normen en waarden heeft er vandaag voor gezorgd dat de historische studententradities bijna verdwenen zijn. Een steeds grote verwatering vindt plaats, zodat momenteel nauwelijks nog kan gesproken worden van traditionele studentikoziteit hoe dan ook. Een studentikoze barbarij is meer op zijn plaats in vele gevallen. Dit laatste was een grote bekommernis van Mon de Goeyse. In 1998 stelde hij nog dat hij een laatste boek wilde schrijven, indien hij hiertoe de kracht zou gehad hebben, getiteld: Ontstaan, bloei en ondergang van het Vlaamse studentenleven.
== Andere landen ==
Het fenomeen studentenvereniging zoals Nederland en Vlaanderen dit kennen is niet uniek. In Duitsland, Oostenrijk en Zwitserland bestaat een groot uitgebouwde structuur van studentenverenigingen, in de meest diverse verschijningsvormen. Andere landen, zoals Spanje, kennen studentenverenigingen in de vorm van disputen. Ook de Amerikaanse fraternities en sororities zijn in feite disputen, die echter niet gebonden zijn aan een of andere vereniging, en vaak over een eigen sociëteit beschikken. Zij kunnen een ontgroening kennen, maar dit is lang niet altijd het geval.
== Zie ook ==
Studenten van A tot Z
Studentencorps


Poljane pri Žužemberku (Duits: Pölland) is een plaats in Slovenië en maakt deel uit van de gemeente Žužemberk in de NUTS-3-regio Jugovzhodna Slovenija. De plaats telde 35 inwoners op 1 januari 2020.


Molophilus (Molophilus) tristylus is een tweevleugelige uit de familie steltmuggen (Limoniidae). De soort komt voor in het Australaziatisch gebied.


Paradeutella bituberculata is een vlokreeftensoort uit de familie van de Caprellidae. De wetenschappelijke naam van de soort is voor het eerst geldig gepubliceerd in 1937 door Barnard.


Het ATP-tennistoernooi van Rotterdam (officieel het ABN AMRO World Tennis Tournament) van 2007 werd gespeeld van 19 tot en met 25 februari 2007. Het toernooi werd voor de 34ste keer georganiseerd, er werd gespeeld op hardcourt in evenementenhal Ahoy te Rotterdam.
Het toernooi van 2007 trok 93.042 toeschouwers.
== Enkelspel ==
*Meldde zich voor het begin van het toernooi af, waarna Dennis van Scheppingen als vervanger werd opgeroepen.
=== Samenvatting ===
==== Eerste ronde ====
Martin Verkerk keerde na tweeënhalf jaar afwezigheid terug in het profcircuit, hij verloor echter van de Zuid-Afrikaan Rik de Voest. Dennis van Scheppingen won van de nummer 51 van de wereld Gaël Monfils. Verliezend finalist van 2006 Christophe Rochus haalde de tweede ronde niet, hij ging onderuit tegen de Spanjaard David Ferrer. De broer van Christophe Rochus, Olivier Rochus, ging wel door naar de tweede ronde.
==== Tweede ronde ====
Titelverdediger Radek Štěpánek wist in de tweede ronde niet te winnen van Philipp Kohlschreiber, de Duitser won de twee sets met een tiebreak. Dennis van Scheppingen was niet in staat opnieuw een verrassing te forceren, hij verloor van de Duitser Florian Mayer. Michail Joezjny had in de tweede set moeite met Robin Haase. Joezjny wist in een game uit de tweede set niet een van de tien breakkansen te verzilveren (het werd in deze game tienmaal deuce), uiteindelijk pakte Joezjny een break in een andere game.
==== Kwartfinale ====
De jonge Serviër Novak Đoković wist de halve finale te bereiken door nummer twee op de plaatsingslijst Tommy Robredo te verslaan. In een lange partij wist Novak Đoković uiteindelijk een break te forceren in de derde set.
==== Halve finale ====
Nummer één op de plaatsingslijst Nikolaj Davydenko strandde in de halve finale. In een lange driesetter wist Ivan Ljubičić uiteindelijk aan het langste eind te trekken. Het servicekanon uit Kroatië sloeg in deze wedstrijd 24 aces. In de andere partij zorgde Michail Joezjny toch voor Russisch succes, door na 2 uur en 46 minuten Novak Đoković te verslaan. Joezjny wist twee matchpoints te overleven in de tiebreak van de tweede set. In de derde set wist de Rus de beslissende break te forceren.
==== Finale ====
De eindstrijd tussen Michail Joezjny en Ivan Ljubičić duurde 63 minuten. De waarschijnlijk aanwezige moeheid van Ivan Ljubičić na de slopende partij in de halve finale was doorslaggevend. Michail Joezjny domineerde de wedstrijd en won daardoor ook vrij gemakkelijk.
=== Toernooischema ===
* opgave/walk-over
== Dubbelspel ==
=== Toernooischema ===
== Externe links ==
(en)  Toernooischema enkelspel ProTennisLive
(en)  Toernooischema dubbelspel ProTennisLive
(en)  Toernooischema kwalificatie enkelspel ProTennisLive


Het ATP-toernooi van Cincinnati 2009 wordt van 17 tot en met 23 augustus gespeeld in de Amerikaanse stad Cincinnati. De wedstrijden worden gespeeld op verschillende hardcourtbanen in de buitenlucht. Een week eerder werd in Cincinnati het WTA-toernooi van Cincinnati 2009 gehouden. Vanwege sponsorcontracten is de officiële naam van het toernooi Western & Southern Financial Group Masters.
De enkelspel-titelverdediger bij het begin van het toernooi was Andy Murray; titelverdedigers in het dubbelspel waren de broers Bob en Mike Bryan.
== Enkelspel ==
Voor het toernooi begon trok Juan Martín del Potro zich terug. In de eerste ronde waren er opvallend veel nederlagen van de geplaatste spelers; Fernando González (10), Fernando Verdasco (11), Robin Söderling (12), Gaël Monfils (13) en Tommy Robredo (15) lagen er allemaal uit. Ook in de tweede ronde werden er weer veel geplaatste spelers uitgeschakeld, waaronder de nummer vijf Andy Roddick, de nummer 7 Jo-Wilfried Tsonga en Marin Čilić (14). Na de tweede ronde bleven alleen zeven van de 16 geplaatste spelers over.
In de derde ronde vloog Radek Štěpánek (16) eruit tegen titelverdediger Andy Murray. Ook verloor Nikolaj Davydenko van Gilles Simon, zo bleven er nog vijf geplaatste spelers over.
De kwartfinale verliep niet erg gunstig voor de Fransman Gilles Simon, die als 9e was geplaatst, maar in twee sets eruit vloog tegen Novak Đoković (4). Verder wonnen de nummers één, twee en drie van hun opponenten, alleen Andy Murray had enigszins de wind tegen, hij verloor namelijk als enige een set. In de halve finale verloor de titelverdediger van de nummer één-geplaatste, Roger Federer. Op dezelfde dag verloor ook al Rafael Nadal, tot voor kort de nummer twee op de ATP-ranglijst, van de Serviër Novak Đoković, die op de 4e positie staat.
Đoković verloor op zondag met 6-1 en 7-5 van de Roger Federer.
=== Geplaatste spelers ===
De 8 hoogst geplaatste spelers ontvangen een bye voor de eerste ronde.
=== Finales ===
=== Bovenste helft ===
==== Deel 1 ====
==== Deel 2 ====
=== Onderste helft ===
==== Deel 3 ====
==== Deel 4 ====
== Dubbelspel ==
=== Geplaatste spelers ===
De 4 hoogst geplaatste spelers ontvangen een bye voor de eerste ronde.
=== Finales ===
== Externe links ==
(en)  Toernooischema enkelspel ProTennisLive
(en)  Toernooischema dubbelspel ProTennisLive
(en)  Toernooischema kwalificatie enkelspel ProTennisLive


Califanthura dodecaseta is een pissebed uit de familie Paranthuridae. De wetenschappelijke naam van de soort is voor het eerst geldig gepubliceerd in 2003 door Kensley.


Ulez  kan verwijzen naar verschillende Poolse plaatsen en gemeenten:
Ułęż (gemeente), gemeente in het Poolse woiwodschap Lublin
Ułęż (Lublin), dorp in het Poolse woiwodschap Lublin
Zie ook:
Ulëz, dorp in het Albanese district Mat


De Stichting Jaikreek-Phedra is de beheerder van een waterkrachtproject bij Phedra in Brokopondo in Suriname.
De stichting werd in 1981 opgericht met het doel om turbines in de Jaikreek te bouwen om energie op te wekken.  De Jaikreek komt uit in de Tapanahonyrivier. Door de bouw kon de winning van bauxiet in het Bakhuisgebergte plaatsvinden zonder dat de bouw van de Kabalebodam daarvoor nodig was. Een jaar later bleken de gelden ter hoogte van drie miljoen gulden die de Nederlandse overheid in het project had gestoken deels verdwenen te zijn.
Dertig jaar later, in april 2012, voerde de Staatsolie Maatschappij Suriname een onderzoek uit naar de haalbaarheid van de hervatting van het project. Hiervoor werd een weg tussen Pokigron en Jaikreek gerehabiliteerd. President Desi Bouterse trok het project in 2013 in omdat de lokale bevolking het project niet zag zitten. Bij Staatsolie verdwenen de plannen hierna niet geheel van tafel.
== Zie ook ==
Lijst van elektriciteitscentrales Suriname


Cerithiopsis guanacastensis is een slakkensoort uit de familie van de Cerithiopsidae. De wetenschappelijke naam van de soort is voor het eerst geldig gepubliceerd in 1951 door Hertlein & Strong.


De Coppa Italia 1992–1993 was de 46ste editie van de strijd om de Italiaanse voetbalbeker. In totaal deden 48 clubteams mee. Dit knock-outtoernooi begon op 23 augustus 1992 en eindigde op 19 juni 1993 met de tweede finalewedstrijd in het Olympisch Stadion in Rome onder leiding van scheidsrechter Carlo Sguizzato. De beker ging voor de vijfde keer in de clubgeschiedenis naar Torino, dat in de eindstrijd over twee wedstrijden te sterk was voor AS Roma. 
== Schema ==
== Finale ==
== Zie ook ==
Serie A 1992/93
Serie B 1992/93


Brasiliopuntia is een geslacht van cactussen. De soort komt voor in Brazilië, Paraguay, oostelijk Bolivia, Peru, en noordelijk Argentinië. Het geslacht telt één soort: Brasiliopuntia brasiliensis


Cinnamomum is een geslacht van groenblijvende aromatische bomen en struiken uit de laurierfamilie (Lauraceae). De soorten uit het geslacht bevatten aromatische oliën in hun bladeren en schors. Het geslacht telt ongeveer driehonderd soorten die voorkomen in de (sub)tropische regio's van Noord-Amerika, Centraal-Amerika, Zuid-Amerika, Azië, Oceanië en Australazië. Een aantal soorten uit het geslacht zijn van economisch belang, waaronder de kaneelboom (Cinnamomum verum) en de kamferboom (Cinnamomum camphora).
== Soorten ==


Ambia colonalis is een vlinder uit de familie van de grasmotten (Crambidae). De wetenschappelijke naam van de soort is voor het eerst gepubliceerd in 1864 door Otto Bremer.
De soort komt voor in het noorden en het westen van de Himalaya, India, Oblast Amoer (Rusland) en het daaraan grenzende deel in noordoost-China.


Het seizoen 2018/19 van de Belgische Eerste klasse amateurs ging van start in september 2018 en eindigde in mei 2019. Daarna werden nog eindrondes voor promotie naar Eerste klasse B en degradatie naar Tweede klasse amateurs afgewerkt. De competitie telt 16 ploegen.
== Naamswijzigingen ==
KFC Oosterzonen Oosterwijk fuseerde met K. Lierse SK en werd Lierse Kempenzonen.
== Gedegradeerde teams ==
Er waren door het failliet van K. Lierse SK geen teams gedegradeerd uit de Eerste klasse B voor de start van het seizoen.
== Gepromoveerde teams ==
Deze teams promoveerden voor aanvang van het seizoen uit de Tweede klasse amateurs:
K. Rupel Boom FC (kampioen VV A)
KVV Thes Sport Tessenderlo (kampioen VV B)
Racing White Daring Molenbeek (kampioen ACFF)
RFC Liège (via eindronde)
== Promoverende teams ==
Deze teams promoveerden naar Eerste klasse B aan het einde van het seizoen:
R. Excelsior Virton (kampioen)
== Degraderende teams ==
Deze teams degradeerden naar Tweede klasse amateurs aan het einde van het seizoen:
KSV Oudenaarde (13e, verlies in eindronde)
AS Verbroedering Geel (14e)
SC Eendracht Aalst (15e)
R. Knokke FC (16e)
== Clubs ==
== Klassementen ==
=== Reguliere competitie ===
PO: Play-off, ED: Eindronde degradatie, : Degradeerden na dit seizoen naar tweede klasse amateurs
== Eindronde ==
=== Play-off voor promotie ===
De teams die op plaatsen 1 tot 4 eindigden kwalificeerden zich voor de Play-off voor promotie. De punten van de teams werden gehalveerd. Elke team speelde tweemaal tegen elkaar. De winnaar werd kampioen van Eerste klasse amateurs en promoveerde naar Eerste klasse B.
Speeldag 1
Speeldag 2
Speeldag 3
Speeldag 4
Speeldag 5
Speeldag 6
=== Degradatie-eindronde ===
KSV Oudenaarde, dat 13e eindigde, kwalificeerde zich voor de degradatie-eindronde. Daarin nam het het op tegen drie teams uit Tweede klasse amateurs.
== Appendix ==


Phthitia mulroneyi is een vliegensoort uit de familie van de mestvliegen (Sphaeroceridae). De wetenschappelijke naam van de soort is voor het eerst geldig gepubliceerd in 1992 door Marshall.


Laforêt is een dorpje in de Belgische provincie Namen en een deelgemeente van Vresse-sur-Semois. Het dorp ligt aan de Semois. Laforêt werd in 1965 bij de gemeente Vresse aangehecht. Het dorpje staat op de lijst van Les Plus Beaux Villages de Wallonie.
== Demografische ontwikkeling ==
Bronnen:NIS, Opm:1831 tot en met 1961=volkstellingen
== Bezienswaardigheden ==
De Église Sainte-Agathe uit 1778
In het dorp staan een paar beschermde huizen
Enkele drinkplaatsen en hun omgeving zijn geklasseerd
== Galerij ==


Glyphipterix fortunatella is een vlinder uit de familie parelmotten (Glyphipterigidae). De wetenschappelijke naam is voor het eerst geldig gepubliceerd in 1908 door Walsingham.
De soort komt voor in Europa.


Acarnus toxeata is een sponssoort in de taxonomische indeling van de gewone sponzen (Demospongiae). Het lichaam van de spons bestaat uit kiezelnaalden en sponginevezels, en is in staat om veel water op te nemen. 
De spons behoort tot het geslacht Acarnus en behoort tot de familie Acarnidae. De wetenschappelijke naam van de soort werd voor het eerst geldig gepubliceerd in 1973 door Boury-Esnault.


Elke Vlaamse gemeente heeft een financieel directeur (voorheen ontvanger/financieel beheerder). Bij de provincies spreekt men nog van financieel beheerder. De financieel directeur wordt door de gemeenteraad (of provincieraad) aangesteld en geëvalueerd. De raad is ook de tuchtoverheid van de financieel directeur. In de gemeente is de financieel directeur na de algemeen directeur de belangrijkste ambtenaar. In de provincie is dat na de provinciegriffier.
De financieel directeur bij de gemeente bedient ook het OCMW.
In de gemeente verricht de financieel directeur een deel van zijn taken onder de functionele leiding van de algemeen directeur. In de provincie gebeuren die taken onder de functionele leiding van de provinciegriffier. 
De taken die onder functionele leiding worden uitgeoefend zijn de volgende:
het opstellen, in overleg met het managementteam, van:
het voorontwerp van de financiële nota van het meerjarenplan en van de jaarlijkse herziening ervan;
het voorontwerp van de financiële nota van het jaarlijkse budget en van de budgetwijzigingen;
het voorontwerp van de interne kredietaanpassingen;
het voeren en het afsluiten van de boekhouding en het opmaken van de inventaris, de jaarrekening en de geconsolideerde jaarrekening;
het verzorgen van financiële analyse en financiële beleidsadvisering in de ruimste zin;
het thesauriebeheer.
Er is ook een belangrijk takenpakket dat de financieel directeur in volle onafhankelijkheid uitoefent. Het betreft onder meer:
de voorafgaande krediet- en wetmatigheidscontrole van de beslissingen van de gemeente met budgettaire en financiële impact;
het debiteurenbeheer, vooral de invordering van de fiscale en niet-fiscale ontvangsten
de taken van rekenplichtige die door of krachtens de wet of het decreet aan de gemeenteontvanger werden toevertrouwd;
de rapportering aan de gemeenteraad en het college van burgemeester en schepenen die minstens een overzicht van de thesaurietoestand, de liquiditeitsprognose, de beheerscontrole, alsook de evolutie van de budgetten omvat;
Er bestaat ook een beroepsvereniging van financieel directeurs (en adjuncten): de Vlaamse Lokale Financieel Directeurs (VLOFIN), die alle financieel directeurs van gemeenten, financieel beheerders van provincies alsook de bijzonder rekenplichtigen van politie- en brandweerzones uit Vlaanderen verenigt.
== Externe link ==
Vlaamse Lokale Financieel Directeurs[dode link]


Strumigenys pasisops is een mierensoort uit de onderfamilie van de Myrmicinae. De wetenschappelijke naam van de soort is voor het eerst geldig gepubliceerd in 2000 door Bolton.


Serious Danger was een UK garage-project van producer Richard Philips.
Hij maakt vanaf 1994 een handvol singles. In 1997 produceerde hij als Serious Danger het nummer Deeper, dat aansloot bij de populaire speedgarage van dat moment. In het voorjaar van 1998 bereikte het nummer diverse hitlijsten, waaronder in de Nederlandse top 40. Ook High noon werd een bescheiden hit. Op het hoogtepunt van zijn roem maakte hij voor het Britse blad Ministry de mixplaat Ministry Presents Speed Garage, waarop de populaire speedgarage-sound van dat moment wordt gepresenteerd. Hij werd tevens gevraagd de hit God Is a DJ van Faithless te remixen. Een jaar later kwam The Program (1999), een mixalbum met meer dan de helft eigen tracks. Daarvoor nam hij ook het nummer Do U Dream met Carlton McCarty op. Het momentum van zijn stijl was dan echter alweer voorbij. Hierna verdween Philips weer in de anonimiteit.


Papoea-Nieuw-Guinea, officieel de Onafhankelijke Staat Papoea-Nieuw-Guinea (Tok Pisin: Independen Stet bilong Papua Niugini, Engels: Independent State of Papua New Guinea, Hiri Motu: Papua Niu Gini), is een land in Oceanië dat het oostelijk deel van het eiland Nieuw-Guinea beslaat. Het grenst aan Indonesië en ligt ten noorden van Australië. De hoofdstad is Port Moresby. In het land worden 823 Papoeatalen gesproken en daarnaast nog veel Austronesische talen. Het eiland Nieuw-Guinea kent een voor de wereld unieke flora en fauna.
== Geschiedenis ==
In de 16e eeuw verkenden Spaanse en Portugese ontdekkingsreizigers het oostelijk deel van het eiland Nieuw-Guinea. Het eiland trok daarna vooral de belangstelling van Nederlanders. Na de komst van Duitsers en Britten werden grenzen vastgesteld die het eiland verdeelden. In 1884 kwam de noordelijke helft van het oostelijke deel onder de naam Keizer Wilhelmsland in Duitse handen en de zuidelijke helft onder Brits bestuur. In 1906 werd Brits Nieuw-Guinea overgedragen aan Australië, door dat land hernoemd tot Territorium Papoea. Tijdens de Eerste Wereldoorlog werd Keizer Wilhelmsland door Australië bezet. In 1914 en na de Eerste Wereldoorlog kreeg Australië van de volkenbond het mandaat over Keizer Wilhelmsland en de bijbehorende eilanden op het zuidelijk halfrond. Vanaf toen werd dit deel als Territorium Nieuw-Guinea een door Australië bestuurd mandaatgebied. In 1949 werden beide gebieden verenigd onder de naam Territorium van Papoea en Nieuw-Guinea. In 1975 werd dit deel van Nieuw-Guinea onafhankelijk onder de naam Papoea-Nieuw-Guinea, naar zijn landcode vaak afgekort tot PNG.
== Geografie ==
Papoea-Nieuw-Guinea is overwegend bergachtig. Het grootste deel van het land is bedekt met regenwouden. Het land kent een tropisch regenwoudklimaat volgens de klimaatclassificatie van Köppen (Köppen Af). Er zijn enkele kleine vlaktes langs de kust. Papoea-Nieuw-Guinea is een van de weinige landen die dicht bij de evenaar zijn gelegen waar geregeld sneeuw valt, vooral op de bergtoppen. Het land wordt doorsneden door de rivier de Sepik. 
Papoea-Nieuw-Guinea bevindt zich in de zogenaamde Ring van Vuur, in de Stille Oceaan, waardoor er tamelijk vaak aardbevingen en tsunami's voorkomen alsook  vulkaanuitbarstingen plaatsvinden. Het land ligt langs een tektonische breuklijn. De Australische plaat schuift er met enkele centimeters per jaar onder de Euraziatische plaat.
Het grootste gedeelte van het land, inclusief de hoofdstad Port Moresby, ligt op het eiland Nieuw-Guinea. Verder zijn er nog enkele eilanden, waarvan Nieuw-Ierland, Nieuw-Brittannië en Bougainville de belangrijkste zijn.
Geografische kenmerken:
oppervlakte: 462.840 km², waarvan 9980 km² water.
lengte landgrenzen: 820 km (met Indonesië).
kustlijn: 5152 km.
hoogste punt: Mount Wilhelm 4509 m.
laagste punt: Grote Oceaan 0 m.
delfstoffen: aardolie en aardgas, koper, goud, zilver.
klimaat: tropisch, slechts kleine temperatuursverschillen tussen de seizoenen, dat twee moessonseizoenen zijn.
landgebruik: 92,9% bossen, 1% landbouw (cijfers: 1993).
BNP per inw.: $ 2200.
munteenheid: kina (ISO 4217 code PGK).
== Bestuurlijke indeling ==
Papoea-Nieuw-Guinea bestaat uit twintig provincies, een autonome provincie (Bougainville) en het hoofdstedelijk district (National Capital District).
== Bevolking ==
=== Demografie ===
In 2020 telde Papoea-Nieuw-Guinea 7.259.456 (2020)inwoners, met een alfabetisering van 64,2% en een levensverwachting van 67,8 jaar.
=== Etnische groepen en talen ===
De bevolking bestaat vooral uit Papoea's en Melanesiërs. De belangrijke talen zijn het Hiri Motu, het Tok Pisin en het Engels.
=== Cultuur ===
De cultuur in Papoea-Nieuw-Guinea is erg divers en veelzijdig. Geschat wordt dat er ongeveer duizend verschillende etnische groepen zijn. Iedere groep heeft zijn eigen stijl en klederdracht. Een belangrijk bevorderaar van deze variëteit is hoogleraar en kunstenaar Michael Mel. 
Bekende musici uit Papoea-Nieuw-Guinea zijn George Telek en O-Shen.
Sport neemt een belangrijke plaats in. Papoea-Nieuw-Guinea is erg sterk in Australisch voetbal en rugby. Spelers van dit land spelen dan ook in verschillende buitenlandse competities.
=== Religie ===
In Papoea-Nieuw-Guinea geldt godsdienstvrijheid. Volgens de volkstelling van 2000 bleek dat 96% van de bevolking tot het christendom is bekeerd. Veel mensen houden daarbij vast aan traditionele religieuze elementen. In ongeveer 300 talen van de 823 Papoeatalen die in het land worden gesproken is nog geen enkel gedeelte uit de Bijbel vertaald. De Rooms-Katholieke Kerk vertegenwoordigt de grootste groep van de bevolking (27%). De lutheranen omvatten 19,5%. Van de bevolking is 11,5% lidmaat van de United Church in Papua New Guinea in de traditie van methodisten en gereformeerden. Aanvankelijk was de benaming ervan United Church in Papua New Guinea and Solomon Islands. Deze was in 1968 geformeerd door bijeenbrenegn van inspanningen door de London Missionary Society (die exclusief in Papua opereerde), de berekkelijk marginale Presbyteriaanse Kerk (grotendeels beperkt tot Port Moresby) en de Methodist mission (die voornamelijk werkte in Nieuw Guinea en nabij gelegen eilanden, waaronder die ten oosten van Papoea). Sinds 1996 is er de United Church in Papua New Guinea en een afzonderlijke United Church in Solomon Islands. De overige christenen maken deel uit van navolgende denominaties: 10% is adventist, 8,6% is lid van de pinksterbeweging, 5,2% behoort tot de evangelische alliantie, 3,2% is anglicaans, 2% is baptist en 8,9% behoort tot een andere protestantse groepering. 
De grootste niet-christelijke godsdienst is het Bahá'í (3,3%). Verder zijn er de traditionele godsdiensten, meest animistische religies. Er zijn veel missionarissen actief, onder wie moslims en confucianisten.
== Staatsinrichting ==
Papoea-Nieuw-Guinea is een constitutioneel koninkrijk (een Commonwealth realm) en een parlementaire democratie. Het staatshoofd is koning Charles III, vertegenwoordigd door gouverneur-generaal Bob Dadae. Sinds mei 2019 is James Marape regeringsleider. Het parlement van Papoea-Nieuw-Guinea kent een eenkamerstelsel met 118 zetels en een zittingstermijn van vijf jaar. In augustus 2022 werd bericht dat Papoea-Nieuw-Guinea in de persoon van Joe Kuli zijn nieuwe minister  wordt voor koffieproductie en -handel en ook een minister voor palmolie. Zover bekend is de eilandengroep het eerste land ter wereld met een eigen minister voor deze zaken.
== Economie ==
Papoea-Nieuw-Guinea is rijk aan natuurlijke grondstoffen, zoals ertsen, aardolie, vloeibaar aardgas (LNG), vis en tropisch hardhout. De exploitatie van deze producten, veelal door buitenlandse bedrijven, zorgt voor 72% van de inkomsten van het land. De exploitatie wordt bemoeilijkt door het bergachtig reliëf, de hoge kosten voor de bouw van infrastructuur en de onzekerheid over de stabiliteit van het bestuur. Koper- en goudmijnen zijn er in Progera, Ok Tedi, Misima en Lihir. De economie van Papoea-Nieuw-Guinea is erg afhankelijk van de import uit het buitenland. Er vindt weinig export plaats van in het land industrieel vervaardigde producten. Een mogelijke industriële ontwikkeling wordt gefnuikt door hoge transportkosten, hoge lonen en de beperkte nationale markt.
=== Gas ===
De gasvoorraad die geschat wordt op 640 km³, wordt sinds 2001 ontgonnen door een bedrijf onder leiding van Chevron, dat het via een gaspijplijn uitvoert naar Queensland in Australië. In 2010 werd een start gemaakt met de bouw van een LNG-terminal. Na een investering van $19 miljard werd in mei 2014 de eerste lading vloeibaar aardgas van de PNG LNG-terminal verscheept. Het aardgas wordt in het binnenland gewonnen en door een 300 kilometer lange pijplijn vervoerd naar de kust. Hier wordt het vloeibaar gemaakt en naar gastankers verpompt die het verder vervoeren naar klanten in het Verre Oosten. Er is voldoende gas gevonden om de terminal 30 jaar te gebruiken. ExxonMobil, met een belang van 33% in het project, is bezig met plannen om de capaciteit van 6,9 miljoen op jaarbasis verder te verhogen.
=== Landbouw ===
Papoea-Nieuw-Guinea voert verder ook vis en tropisch hardhout uit, alsmede gewassen als onder andere koffie, cacao, kopra, thee, rubber en palmsuiker. Het merendeel van de bevolking (85%) leeft van de landbouw. Hoewel 40% van het land uit exploiteerbare houtsoorten bestaat, is de houtexport nog niet ontwikkeld, deels door de lage prijs op de wereldmarkt. De uitvoer van vis beperkt zich tot garnalen. Licenties om op tonijn te vissen in de territoriale wateren worden verkocht aan visbedrijven uit andere landen.
=== Steun ===
De economie van Papoea-Nieuw-Guinea wordt bijzonder gesteund door financiële bijdragen van landen als Australië, dat met jaar 200 miljoen dollar de grootste donateur is. Verder ontvangt het land financiële steun van Japan, de EU, China, de Verenigde Staten en organisaties als de Wereldbank en het IMF. Zo werd in 1995 met deze laatste een programma voorgesteld. De economie van het land is erg afhankelijk van deze steun. In 1997 vernielden door El Niño veroorzaakte stormen koffie-, cacao- en ananasplantages.
Op vrijdag 17 juli 1998 om 18:49 uur plaatselijke tijd vond er enkele tientallen kilometers buiten de kust van Papoea-Nieuw-Guinea een krachtige onderzeese aardbeving plaats. Hierdoor ontstond een tien meter hoge vloedgolf die de kust van het nabij gelegen land overspoelde. Deze tsunami eiste ruim 2200 slachtoffers en 500 vermisten (volgens opgave van de NEIC). Indien een grote natuurramp het land ontwricht komen er al snel internationale hulpacties op gang, onder andere vanuit Nederland, waarbij regelmatig giro 555 wordt ingezet. Vanwege de schaarse communicatiemiddelen, het moeilijke terrein en het gebrek aan wegen duurt het in Papoea-Nieuw-Guinea soms dagen voordat de omvang van de impact van een natuurramp duidelijk is.
=== Armoede ===
Volgens het Ontwikkelingsprogramma van de Verenigde Naties leeft in Papoea-Nieuw-Guinea 37,5% van de bevolking onder de armoedegrens.


Hynirhynchus zebra is een vliegensoort uit de familie van de roofvliegen (Asilidae). De wetenschappelijke naam van de soort is voor het eerst geldig gepubliceerd in 1955 door Lindner.


Calamocrinus is een geslacht van zeelelies uit de familie Hyocrinidae.
== Soort ==
Calamocrinus diomedae Agassiz, 1890


Parascaphocalanus zenkevitchi is een eenoogkreeftjessoort uit de familie van de Scolecitrichidae. De wetenschappelijke naam van de soort is voor het eerst geldig gepubliceerd in 1955 door Brodsky.


Metaphycus libyes is een vliesvleugelig insect uit de familie Encyrtidae. De wetenschappelijke naam is voor het eerst geldig gepubliceerd in 2004 door Noyes.


Hugues Bayet (Dinant, 12 april 1975) is een Belgisch politicus voor de Parti Socialiste (PS).
== Levensloop ==
Na humaniora te hebben gevolgd aan het Institut Saint-Joseph in Châtelet ging Hugues Bayet economische wetenschappen en humanresourcesmanagement studeren aan de ULB, waar hij in 1999 uiteindelijk een licentiaat in de arbeidswetenschappen zou behalen. Tijdens zijn studententijd was hij tevens actief in het verenigingsleven, meer bepaald in de jeugd- en de animatiesector. In Farciennes stichtte Bayet in 1995 de vzw OxyJeunes, die hij tot 2004 zou leiden en de nadruk legde op waarden als samenwerking en tolerantie. Onder zijn directeurschap werd de vzw door de Franse Gemeenschap formeel erkend als een jeugdorganisatie, telde ze vijftien medewerkers en meer dan duizend leden en beschikte ze over afdelingen in heel Wallonië. Ook ging OxyJeunes opleidingen rond jeugdbeleid aanbieden aan het verenigingsleven, gemeenten en OCMW's. Daarenboven werd hij in 1999 voorzitter van de Franstalige Jeugdraad, de Conseil de la Jeunesse d’Expression française.
Bayet ging eveneens militeren voor de PS en was van 2001 tot 2003 voorzitter van de Mouvement des Jeunes Socialistes, de jongerenafdeling van de partij. Tezelfdertijd zat hij ook het Comité voor Internationale Relaties van de Jeugd voor. Van 2002 tot 2006 was hij communicatieverantwoordelijke van de minister-president van de Waalse Regering, eerst Jean-Claude Van Cauwenberghe en daarna Elio Di Rupo. Daarna was hij van 2006 tot 2007 kabinetschef van Waals minister van Volksgezondheid Christiane Vienne en van 2007 tot 2009 directeur was op het kabinet van Franse Gemeenschapsminister van Jeugd en Onderwijs voor Sociale Promotie Marc Tarabella. Ook werd hij bestuurder van de sociale huisvestingsmaatschappij Sambre et Biesme, de Autonome Haven van Charleroi en de afvalverwerkingsintercommunale ICDI, alsook van de krantengroep SudPresse en radiozender Vivacité.
In oktober 2000 werd hij op 25-jarige leeftijd verkozen tot gemeenteraadslid van Farciennes. Sinds 2006 is hij er burgemeester. In deze hoedanigheid volgende hij Fabrice Minsart (PS) op. 
In juni 2009 stond Bayet als tweede opvolger op de Waalse PS-lijst voor het arrondissement Charleroi, maar als gevolg van een reeks verzakingen kon hij toch de eed afleggen als Waals Parlementslid en lid van het Parlement van de Franse Gemeenschap. In het Waals Parlement was hij van 2011 tot 2014 ondervoorzitter van de commissies Leefmilieu, Ruimtelijke Ordening en Mobiliteit en van 2013 tot 2014 voorzitter van de commissie Begroting, Financiën, Werk, Opleiding en Sport. 
Bij de verkiezingen van mei 2014 werd Hugues Bayet vanop de derde plek van de PS-lijst verkozen tot lid van het Europees Parlement. Hij maakte deel uit van de fractie van de Progressieve Alliantie van Socialisten en Democraten en was er onder meer lid van de commissie voor economische en monetaire zaken (ECON). 
Na vijf jaar Europees Parlement werd hij in mei 2019 vanop de derde plaats van de PS-lijst verkozen tot lid van de Kamer van volksvertegenwoordigers in de kieskring Henegouwen. Door de interne regels van de PS-federatie van het arrondissement Charleroi, die het cumuleren van politieke functies aan banden had gelegd, diende hij hierdoor te kiezen tussen zijn parlementair mandaat en zijn burgemeesterschap, maar uiteindelijk bleef Bayet beide functies uitoefenen, omdat de nationale partij het cumuleren van deze mandaten niet verbood en zich niemand aandiende om hem te vervangen als burgemeester. In de Kamer werd hij lid van de commissie Begroting en Financiën en de commissie Landsverdediging. Bij de federale verkiezingen van juni 2024 werd Bayet vanop de zevende plaats van de PS-lijst in Henegouwen herkozen voor een tweede termijn in de Kamer.
== Eretekens ==
2019: ridder in de Orde van Leopold II


Cornelis Corneliszoon van Uitgeest of Krelis Lootjes (Uitgeest, ca. 1550 - ca. 1607) was de uitvinder van de houtzaagmolen. Door middel van het toepassen van een krukas in een windmolen werd een draaiende beweging omgezet in een op- en neergaande beweging. Hiermee werden de zaagbladen aangedreven en konden op grote schaal en met grote precisie machinaal planken gezaagd worden.
De uitvinding van Corneliszoon werd later verbeterd tot een geïntegreerde constructie, de zogenaamde paltrokhoutzaagmolen. Dit type houtzaagmolen is van groot belang geweest voor het bouwen van de schepen van zowel de VOC als de WIC. De uitvinding heeft dan ook in belangrijke mate bijgedragen aan de economische opbloei van de Republiek der Zeven Verenigde Nederlanden in de 17e eeuw. Omdat het vervaardigen van planken dankzij de molen aanzienlijk sneller ging dan voorheen werd er ook een tijdwinst geboekt in de scheepsbouw: in minder tijd konden meer schepen worden gebouwd.
== Biografie ==
Corneliszoon werd op 15 december 1593 een octrooi voor de houtzaagmolen verleend, voor de krukas gebeurde dit op 6 december 1597. Naast de uitvinding van de houtzaagmolen had Cornelis Corneliszoon meerdere octrooien op zijn naam staan, onder andere een oliemolen met kantstenen, een rosmolen en de voorloper van de centrifugaalpomp.
In 1592 bouwde Corneliszoon een eerste houtzaagmolen: 't Juffertje. Dit was een kleine wipmolen met een houtzagerij op afstand. Deze werd in 1594 vervangen door een kleine molen die op een vlot dreef. In 1595 werd de molen verkocht en in 1596 naar Zaandam verplaatst. In Alkmaar werd een andere molen gebouwd waarvan de resten toevallig werden ontdekt in 2004, tijdens opgravingen bij het Noordhollandsch Kanaal.
Corneliszoon, soms ook wel Krelis Lootjes genoemd, werd in zijn octrooi voor de houtzaagmolen omschreven als een "schamel huisman". Hij was getrouwd met Trijn Pieters, dochter van Pieter Dircx, de molenaar van meelmolen "De Krijger" op de Meldijk in Uitgeest. Zijn exacte sterfjaar is niet bekend; het was ergens tussen 1600 en 1607.
De molen De Corneliszoon in Uitgeest is naar hem vernoemd. Corneliszoons uitvinding werd uitvoerig besproken in het televisieprogramma Industrial Revelations op Discovery Channel.
== Literatuur ==
H. Bonke et al., Cornelis Corneliszoon van Uitgeest: uitvinder aan de basis van de Gouden Eeuw, 2e dr. Zutphen 2004.
== Externe link ==
Historische Vereniging Alkmaar


Euglena minima is een soort in de taxonomische indeling van de Euglenozoa. Deze micro-organismen zijn eencellig en meestal rond de 15-40 mm groot. Het organisme komt uit het geslacht Euglena en behoort tot de familie Euglenaceae. Euglena minima werd in 1897 ontdekt door Francé.


Dercylus granifer is een keversoort uit de familie van de loopkevers (Carabidae). De wetenschappelijke naam van de soort is voor het eerst geldig gepubliceerd in 1995 door Moret In Moret & Bousquet.


In 1903/04 werd het zesde voetbalkampioenschap gespeeld dat georganiseerd werd door de Zuid-Duitse voetbalbond. Karlsruher FV werd kampioen en plaatste zich voor de eindronde om de Duitse landstitel.
Karlsruher FV verloor met 6-1 tegen BTuFC Britannia 1892. De club protesteerde echter omdat in de regels stond dat wedstrijden op neutraal terrein gespeeld moesten worden. Omdat dit financieel niet haalbaar was werd de wedstrijd in Berlijn gespeeld. Hierdoor werd de finale om de titel tussen Britannia en VfB Leipzig uiteindelijk niet gespeeld zodat er in 1904 geen Duitse landskampioen was.
== Reguliere competitie ==
=== Main ===
=== Midden-Baden ===
=== München ===
In oktober 1903 werd de Münchense voetbalbond (Münchner Fußball-Bund) opgericht dat dit jaar een stadscompetitie organiseerde. Er werd een herfstronde gespeeld, die door MTV 1879 München gewonnen werd, toch was het FC Bayern München dat aan de Zuid-Duitse eindronde zou deelnemen.
=== Opperrijn ===
=== Palts ===
=== Zwaben ===
== Eindronde ==
=== Deelnemers aan de eindronde ===
=== Eerste Ronde ===
Replay
=== Halve Finale ===
Germania Frankfurt had een bye en moest nog in de eerste ronde aantreden na dat deze wedstrijd gespeeld werd.
=== Finale ===
== Externe links ==
Euroleagues
fussball-historie


Nada is een Frans-Italiaans dramafilm uit 1974 onder regie van Claude Chabrol.
Het scenario is gebaseerd op de gelijknamige roman (1972) van Jean-Patrick Manchette.
== Verhaal ==
Een groep anarchisten besluit de Amerikaanse ambassadeur in Frankrijk te ontvoeren. Als tijdens de operatie een politieagent wordt gedood, krijgt commissaris Goemond de vrije hand om alles op zijn eigen manier af te handelen.
== Rolverdeling ==
== Externe link ==
(en)   Nada in de Internet Movie Database


De groenschist-facies is een metamorfe facies die wordt gekenmerkt door een graad van metamorfose van gemiddelde druk en temperatuur. De facies is genoemd naar het schisteuze uiterlijk van het gesteente en de groene kleur, veroorzaakt door de groene mineralen chloriet, epidoot en chloritoid.
Zoals bij alle metamorfe facies wordt de groenschist-facies vastgesteld aan de hand van bepaalde mineralen die gewoonlijk middels onderzoek naar slijpplaatjes worden gedetermineerd. In metamorfe basische gesteenten, grauwackes, pelieten en dolomieten zijn de volgende mineraalsamenstellingen typerend voor de groenschist-facies:
== Mineraalassemblages ==
=== Metabasisch gesteente ===
chloriet + albiet + epidoot ± actinoliet, kwarts
=== Metagrauwackes ===
albiet + kwarts + epidoot + muscoviet ± stilpnomelaan
=== Metapelieten ===
muscoviet + chloriet + albiet + kwarts
chloritoid + chloriet + muscoviet + kwarts ± paragoniet
biotiet + muscoviet + chloriet + albiet + kwarts + Mn-rijke granaat (spessartien)
=== Silica-houdende dolomieten ===
dolomiet + kwarts
== Zie ook ==
Metamorfe facies


Leptachirus darwinensis is een straalvinnige vissensoort uit de familie van de eigenlijke tongen (Soleidae). De wetenschappelijke naam van de soort is voor het eerst geldig gepubliceerd in 2007 door Randall.


The Way of the Dragon (Chinees: 猛龙过江, ook bekend in de Verenigde Staten als Return of the Dragon) is een Hongkongse-Italiaanse  martial arts-actiefilm. De film is geproduceerd, geregisseerd en gespeeld door Bruce Lee die zijn debuut maakte als regisseur.
== Verhaal ==
Tang Lung (Bruce Lee) wordt vanuit Hongkong verzonden naar Rome om zijn vriends nichtje Chen Ching Hua (Nora Miao) en haar familie en vrienden te helpen. Chen runt in Rome een Chinees restaurant, dat de laatste tijd geregeld bedreigd wordt door een maffiabende. De baas van de maffiabende probeert het restaurant onder zijn controle te krijgen, door zijn bende het personeel van het restaurant te laten intimideren. Om zich hiertegen te weren traint het personeel zich in karate, maar dit helpt hen niet echt. Aan Tang Lung is dus de taak om de maffiabende tegen te houden.
In het begin heeft Tang Lung last van aanpassingsproblemen, omdat hij zich in een vreemd land bevindt waarvan hij de taal niet spreekt. Maar nadien lukt het Tang Lung om de lokale gangsters af te weren en hiermee wint hij Chens bewondering. Ook maakt hij vrienden met het personeel van het restaurant en leert hij hun het Chinees boksen. De gangsters geven echter niet gemakkelijk op en ontvoeren Chen om haar te dwingen een contract te tekenen, zodat het restaurant hun eigendom wordt. Echter Tang Lung en zijn vrienden verzamelen zich en bevrijden Chen.
Hierna doet de maffiabende nog een poging en huurt twee vechtkunstenaars in. Ook wordt een derde Amerikaanse vechtkunstenaar ingehuurd genaamd Colt (Chuck Norris), die nog beter is dan de eerste twee vechtkunstenaars. Samen met de twee vechtkunstenaars lokt de maffia Tang Lung en zijn vrienden vlak bij het Colosseum in een hinderlaag. Dankzij Tang Lung weten hij en zijn vrienden te overwinnen. Door een van de gangsters wordt Tang Lung meegelokt naar het Colosseum, waar Colt hem op zit te wachten. Aangekomen bij het Colosseum vindt er een gevecht plaats tussen Tang Lung en Colt. Na enige moeite wint Tang Lung dit gevecht. Colt geeft echter niet op en gaat door tot aan de dood, waarna Tang Lung hem met tegenzin doodt door verwurging. Hierna keert Tang Lung terug naar zijn vrienden, waar hij ontdekt dat twee van zijn vrienden dood zijn. Ze zijn vermoord door oom Wang, de kok van het restaurant, die een verrader blijkt te zijn en die in het geheim een deal had gesloten met de gangsters. Dan komt de maffiabaas met zijn auto aanrijden en probeert hen met een pistool te vermoorden. Juist op dat moment arriveert Chen samen met de politie, die de maffiabaas en rest van de maffiabende arresteert.
Na de begrafenis van zijn vermoorde vrienden bijgewoond te hebben, vindt Tang Lung, dat zijn taak volbracht is. Hij neemt afscheid van Chen en keert weer terug naar Hongkong.
== Rolverdeling ==

